<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Document</title>
    
    <style>table, td, th {
        border: 1px solid black;
        padding: 5px;
      }
      
      table {
        width: 100%;
        border-collapse: collapse;
      }
      p{
          text-align: justify;
      }

      u{
          font-size: 17px;
          font-weight: bolder;
      }
      img{
        display: block;
        margin-left: auto;
        margin-right: auto;
        width: 50%;
      }
      b{
        text-align: center;
      }
       p img{
         float: right;
         height: 400px;
         width: 300px;
       }
       h4{
         border: solid 2px;
         padding: 5px;
         text-decoration-color: none;
       }
      </style>
</head>
<body>
    <h1 id="-">पाठ ८- लौ आयो ताजा खबर</h1>
<h2 id="-">कथाको सारांश</h2>
<ul>
<li>सुरेन्द्र नकर्मी </li>
</ul>
<p>&#39;लौ आयो ताजा खबर&#39; लघुनाटक सामाजिक समस्यामा आधारित नाटक हो । यस नाटकले समाजमा व्याप्त लागू पदार्थबाट युवाहरू कसरी पीडित भएका र मृत्युवरण गर्न विवश छन् भन्ने कुरा देखाउन खोजेको छ । बासी लासको समाचार छाप्ने पत्रिकालाई ताजा खबर भनेकोमा दाह्री बाबाको ठूलो आपत्ति छ। दुर्व्यसनमा फसकेका दुर्व्यसनीहरूको विषयमा राजनीतिक दलहरूले आफ्नो कार्यकर्ता मरेको भनी लासमाथि राजनीति गर्ने घृणित संस्कार प्रति लघुनाटकले व्यङ्ग्य प्रहार गरेको छ । पार्टी सर्वसाधारणको कल्याणका लागि भन्दा दुर्व्यसनीको कवचका रूपमा दृढ सङ्कल्पित छन् भन्ने नाटकको ठम्याइ छ। मृत युवा देशका लागि होनहार जस्तो भए पनि मरेपछि उसको इतिहास पनि नलेखिने कटु सत्यको उजागर नाटकमा गरिएको छ। एउटा केटोको मृत्युमा दीनदयाल, नरहरि, तुयुमैं, दोर्षे आदिले क्रमशः उनीहरूको छोरो रामदयाल, नरेन्द्र, न्हुच्छे, लाक्पा आदिको मृत्यु भएको आशङ्कामा रुवाबासी गरेका छन् । उनीहरूको छोरा कोही पनि मरेका छैनन्, कुमार भन्ने केटो मरेको हो भन्ने कुमारका बुबाको उद्घोषसँगै दीनदयाल लगायतले हाँसोको फोहरा निकालेका छन् । यसर्थ मान्छे अरूको दुःखलाई बेवास्ता र आफ्नो दुःखलाई मात्र महत्त्व दिन्छ भन्ने कुरा स्पष्ट हुन्छ । आँसुको मूल्य बोध, चेतनशील मान्छेमा अपनत्व बोध हुनुपर्ने दाह्री बाबाको भनाइले मिलेर बाँच्ने, मिलेर समस्यासँग लड्ने, सामूहिक रूपमा दुर्व्यसनलाई उखेल्ने र कर्तव्यनिष्ठ भई अभिभावकहरूले छोराछोरीको भलाइका लागि सामूहिक अभियान चलाउने कुरामा विशेष जोड दिएको छ। बाबुआमा कमाउ धन्दामा मात्र लाग्ने हो भने देशका भविष्यहरूको अकल्पनीय दुर्दसा हुने वस्तु सत्यलाई नाटकले अघि
निर्माणमा सहभागी गराउने समाचार मात्र ताजा एवम् स्वच्छ हुन्छ । बहुपात्रीय यस नाटकले ताजा भनेर बासी बेच्ने र व्यापार व्यवसायका नाममा छोराछोरीलाई कुलतमा फसाउनेहरू प्रति खेद प्रकट गरेको छ।</p>
<p><hr><hr></p>
<h2 id="-">शब्दभण्डार</h2>
<h3 id="-">१. दिइएका अर्थ दिने शब्द पाठबाट खोजेर लेख्नुहोस्ः</h3>
<p>(क) पत्रपत्रिका </p>
<p>(ख) मञ्चको छेउछाउको भाग</p>
<p>(ग) रमिता </p>
<p>(घ) विपत्</p>
<p>(ङ) एम्बुलेन्सले बजाउने आवाज</p>
<p><strong>उत्तर:-</strong>
    <table>
        <thead>
        <tr>
        <th>शब्द</th>
        <th>अर्थ दिने शब्द</th>
        </tr>
        </thead>
        <tbody>
        <tr>
        <td>(क) पत्रपत्रिका</td>
        <td>अखबार</td>
        </tr>
        <tr>
        <td>(ख) मञ्चको छेउछाउको भाग</td>
        <td>नेपथ्य</td>
        </tr>
        <tr>
        <td>(ग) रमिता</td>
        <td>तमासा</td>
        </tr>
        <tr>
        <td>(घ) विपत्</td>
        <td>आपत्</td>
        </tr>
        <tr>
        <td>(ङ) एम्बुलेन्सले बजाउने आवाज</td>
        <td>साइरन</td>
        </tr>
        </tbody>
        </table>

<p><br></p>
<h3 id="-">२. दिइएका पदावली र अर्थको जोडा मिलाउनुहोस् :</h3>
<table>
<thead>
<tr>
<th>शब्द</th>
<th>अर्थ</th>
</tr>
</thead>
<tbody>
<tr>
<td>(क) मधुरो प्रकाश</td>
<td>जिन्दगीको कालखण्ड</td>
</tr>
<tr>
<td>(ख) बस बिसौनी</td>
<td>बाहिर जानु</td>
</tr>
<tr>
<td>(ग) ताजा खबर</td>
<td>सुधार्ने थलो</td>
</tr>
<tr>
<td>(घ) निन्दनीय कार्य</td>
<td>बस चढ्न र ओर्लन रोकिने ठाउँ</td>
</tr>
<tr>
<td>(ङ) जीवनको अध्याय</td>
<td>नयाँ समाचार</td>
</tr>
<tr>
<td>(च) प्रस्थान गर्न</td>
<td>भोलिको सहारा</td>
</tr>
<tr>
<td>(छ) भविष्यको लट्ठी</td>
<td>निन्दा गर्नुपर्ने काम</td>
</tr>
<tr>
<td></td>
<td>अलि अलि उज्यालो</td>
</tr>
</tbody>
</table>
<p><strong>उत्तर:-</strong>

    <table>
        <thead>
        <tr>
        <th>शब्द</th>
        <th>अर्थ</th>
        </tr>
        </thead>
        <tbody>
        <tr>
        <td>(क) मधुरो प्रकाश</td>
        <td>अलि अलि उज्यालो</td>
        </tr>
        <tr>
        <td>(ख) बस बिसौनी</td>
        <td>बस चढ्न र ओर्लन रोकिने ठाउँ</td>
        </tr>
        <tr>
        <td>(ग) ताजा खबर</td>
        <td>नयाँ समाचार</td>
        </tr>
        <tr>
        <td>(घ) निन्दनीय कार्य</td>
        <td>निन्दा गर्नुपर्ने काम</td>
        </tr>
        <tr>
        <td>(ङ) जीवनको अध्याय</td>
        <td>जिन्दगीको कालखण्ड</td>
        </tr>
        <tr>
        <td>(च) प्रस्थान गर्न</td>
        <td>बाहिर जानु</td>
        </tr>
        <tr>
        <td>(छ) भविष्यको लट्ठी</td>
        <td>भोलिको सहारा</td>
        </tr>
        </tbody>
        </table>

<p><br></p>
<h3 id="-">३. दिइएका शब्दहरूको विपरीत अर्थ दिने शब्द पाठबाट खोजेर लेख्नुहोस् :</h3>
<p>बासी, चहकिलो, दोष, पराई, भाग्यमानी, बन्धन, अदृश्य
<br>
<strong>उत्तर:-</strong></p>
<table>
<thead>
<tr>
<th>शब्द</th>
<th>विपरीत अर्थ दिने शब्द</th>
</tr>
</thead>
<tbody>
<tr>
<td>बासी</td>
<td>ताजा</td>
</tr>
<tr>
<td>चहकिलो</td>
<td>मधुरो</td>
</tr>
<tr>
<td>दोष</td>
<td>निर्दोष</td>
</tr>
<tr>
<td>पराइ</td>
<td>आफन्त</td>
</tr>
<tr>
<td>भाग्यमानी</td>
<td>अभागी</td>
</tr>
<tr>
<td>बन्धन</td>
<td>मुक्ति</td>
</tr>
<tr>
<td>अदृश्य</td>
<td>दृश्य</td>
</tr>
</tbody>
</table>
<p><br></p>
<h3 id="-">४. दिइएका आशय झल्कने उखान लघुनाटकबाट खोजेर लेख्नुहोस्ः</h3>
<p><strong>(क) इच्छाशक्ति भए जुनसुकै काम गर्न सकिन्छ ।</strong></p>
<p><strong>उत्तर:-</strong> जहाँ इच्छा त्यहाँ उपाय</p>
<p><strong>(ख) अरूलाई पर्ने समस्या तपाईंलाई पनि पर्छ ।</strong></p>
<strong>उत्तर:-</strong> दुःखको घेरो सबैको फेरो
<p><br></p>
<h3 id="-">५. तपाईंले सुनेका/पढेका पँचओय उखान लेखी वाक्यमा प्रयोग गर्नुहोस् :</h3>
<p>सपनामा खोले खानु, आफूभलो त जगत् भलो, मेरो गोरुको बारै टक्का, अर्काको आस नित्य उपवास, आए आँप गए झटारो </p>
<p><br></p>
<h3 id="-">६. दिइएका टुक्काहरूलाई वाक्यमा प्रयोग गर्नुहोस् :</h3>
<p><strong>उत्तर:-</strong> </p>
<p>खरानी हुनु, पेट पाल्नु, कुरा खानु, टाउको खानु, कुरा दोचार्नु, आलु खानु, सपना चकनाचुर हुनु,<br>खरानी हुनु : त्यस युवकको लास जलेर खरानी भयो।
पेट पाल्नु : किसानहरूले खेतीपाती गरेर पेट पालेका छन्। 
कुरा खानु : कृष्ण दाइले मरो कुरा खाएका ले उनको कल्याण भयो। 
टाउको खानु : अनावश्यक कुरा गरेर हरिले टाउकै खायो। 
कुरा दोचार्नु : नेत्रलाल र कर्णकान्त बिन बिच्चमा कुरा दोचार्दैनथे। 
आलु खानु : यसपटक पनि सफल नभएर उसले आलु खायो। 
सपना चकनाचुर हुनु : दोर्जे र लाक्पाको सपना चकनाचुर भयो रे। 
सपना पूरा हुनु : प्युठानबाट ताप्लेजुङ जाने ठुलो भाइको सपना यसपटक भने पूरा भएछ।</p>
<p><hr><hr></p>
<h2 id="-">बोध र अभिव्यक्ति</h2>
<h3 id="-">१. छोटो उत्तर दिनुहोस्ः</h3>
<p><strong>(क) यस लघुनाटकमा कस्तो विषयलाई प्रस्तुत गरिएको छ ?</strong><br><strong>उत्तर:-</strong>  यस लघुनाटकमा लागू पदार्थ सम्बन्धी प्रस्तुत गरिएको छ।</p>
<p><strong>(ख) यस लघुनाटकमा कति जना मञ्चीय पात्रहरू छन् ।</strong> 
<strong>उत्तर:-</strong> यस लघुनाटकमा आठ जना मञ्चीय पात्रहरू छन् ।</p>
<p><strong>(ग) यस लघुनाटको पात्रका संवादमा कुन कुन भाषाको प्रभाव देख्न सकिन्छ ?</strong><br><strong>उत्तर:-</strong> नेपाली, नेवारी, तामाङ, मैथिली भाषाको प्रभाव देख्न सकिन्छ। </p>
<p><strong>(घ) यस लघुनाटकमा कुन परिवेशलाई समेटिएको छ?</strong> 
<strong>उत्तर:-</strong> यस लघुनाटकमा सहरिया परिवेशलाई समेटिएको छ।</p>
<p><br></p>
<h3 id="-v-">२. सबैभन्दा मिल्दो उत्तरमा रेजा (V) लगाउनुहोस् :</h3>
<p><strong>(क) &#39;लौ आयो ताजा खबर&#39; कस्तो लघुनाटक हो ?</strong></p>
<p>(अ) ऐतिहासिक</p>
<p>(आ) सामाजिक</p>
<p>(इ) असामाजिक</p>
<p>(ई) मनोवैज्ञानिक</p>
<ul>
<li><strong>उत्तर:-</strong> सामाजिक </li>
</ul>
<p><strong>(ख) &#39;लौ आयो ताजा खबर&#39; लघुनाटकको परिवेश कुन हो ?</strong></p>
<p>(अ) ग्रामीण</p>
<p>(आ) ग्रामीण र सहरिया</p>
<p>(इ) सहरिया</p>
<p>(ई) सहरोन्मुख परिवेश</p>
<ul>
<li><strong>उत्तर:-</strong> सहरिया </li>
</ul>
<p><strong>(ग) &#39;लौ आयो ताजा खबर&#39; लघुनाटकमा कस्तो भाषिक समाज देखाइएको छ ?</strong></p>
<p>(अ) बहुभाषिक समाज</p>
<p>(आ) एक भाषिक समाज</p>
<p>(इ) द्वैभाषिक समाज</p>
<p>(ई) त्रैभाषिक समाज</p>
<ul>
<li><strong>उत्तर:-</strong> बहुभाषिक समाज </li>
</ul>
<p><strong>(घ) नाटककारको मुख्य पात्र को हो ?</strong></p>
<p>(अ) माग्ने</p>
<p>(आ) दाह्री बाबा</p>
<p>(इ) लास</p>
<p>(ई) पत्रिका बेच्ने केटो</p>
<ul>
<li><strong>उत्तर:-</strong>  दाह्री बाबा</li>
</ul>
<p><strong>(ङ) &#39;लौ आयो ताजा खबर लघुनाटकमा कति दृश्य छन् ?</strong></p>
<p>(अ) एक</p>
<p>(आ) दुई</p>
<p>(इ) तीन</p>
<p>(ई) चार</p>
<ul>
<li><strong>उत्तर:-</strong>  तीन </li>
</ul>
<p><strong>(च) &#39;लौ आयो ताजा खबर&#39; लघुनाटकको मुख्य सहायक पात्र कुन हो ?</strong></p>
<p>(अ) माग्ने</p>
<p>(आ) व्यक्ति</p>
<p>(इ) पत्रिका बेच्ने केटा</p>
<p>(ई) दोर्जे</p>
<ul>
<li><strong>उत्तर:-</strong>  पत्रिका बेच्ने केटा</li>
</ul>
<p><br></p>
<h3 id="-">३. दिइएको संवाद कसले भनेको हो, वक्ता पहिल्याउनुहोस् :</h3>
<p><strong>(क) हैन, के हो तमासा यो ? मैले त केही बुझिन।</strong></p>
<p><strong>उत्तर:-</strong> दाह्री बाबा </p>
<p><strong>(ख) सुन्नुस् त। अघि बिहान एउय युवकको लास भेटिएको ठाउँ यही हो ?</strong></p>
<p><strong>उत्तर:-</strong> नरहरि </p>
<p><strong>(ग) नहीं ......। वह अपना छोरा रामदयाल नै हो।</strong></p>
<p><strong>उत्तर:-</strong> दीनदयाल </p>
<p><strong>(घ) त्यसको हातमा इन्जेक्सन जस्तो वस्तु थियो, देख्यो ?</strong></p>
<p><strong>उत्तर:-</strong> दोर्जे </p>
<p><strong>(ङ) मखु मखु । होइन, व न्हुच्छे नै हो।</strong> </p>
<p><strong>उत्तर:-</strong> तुयुम</p>
<p><strong>(च) मैले यही बुढो हातले मेरो सहारा भविष्यको लट्ठी कुमारलाई दागबत्ती दिएर आउँदै छु।</strong></p>
<p><strong>उत्तर:-</strong> कुमारका बुबा </p>
<p><strong>(छ) काका नरुनुस् यसरी। अब कुमार फर्केर आउँदैन।</strong></p>
<p><strong>उत्तर:-</strong> सलिम </p>
<p><strong>(ज) तपाईंहरू सबैलाई मेरो बिन्ती छ। अहिल्यै खोज्नुहोस् आफ्ना छोराहरू र उपचार गर्नुहोस् । आवश्यक परे सुधारगृहमा लगेर राख्नुहोस् तर ढिला नगर्नुहोस् नत्र सब थोक बर्बाद हुन्छ।</strong></p>
<p><strong>उत्तर:-</strong>  कुमारका बुबा</p>
<p><strong>(झ) लाक्पा । खेराग खा वा दु ? तिमी कता छौ छोरा ?</strong></p>
<p><strong>उत्तर:-</strong> दोर्जे </p>
<p><strong>(ञ) तपाईंले उसको अनुहार देख्नुभएको थियो ?</strong></p>
<p><strong>उत्तर:-</strong> केटो </p>
<p><br></p>
<h3 id="-">४. “पर्खनुस् ! जानुभन्दा....मिलेर गरौं&#39; नाट्यांश पढी सोधिएका प्रश्नको उत्तर दिनुहोस् :</h3>
<p><strong>(क) &#39;देश नबने हामी कोही बन्दैनौ&#39; भन्ने वाक्यको तात्पर्य खुलाउनुहोस्।</strong></p>
<p><strong>उत्तर:-</strong> व्यक्तिभन्दा देश ठूलो हो तसर्थ देश सभ्य,समृद्ध, सुखी, अनुशासित, नियमपालक, __ लोककल्याणकारी, जबाफदेही, भ्रष्टाचारमुक्त र विकसित देश बनिसकेपछि मत्र नागरिक
पनि त्यस्तै बन्छ भन्ने देश नबने हामी कोही बन्दैनौँ भन्ने वाक्यको तात्पर्य हो। </p>
<h4 id="-">प्रश्नहरू</h4>
<p><strong>(ख) खुसी भएर बाच्न के गर्नुपर्छ ?</strong> </p>
<p><strong>उत्तर:-</strong> खुसी भएर बाँच्न एकअर्कासँग सुखदुःख साटफेर गरी मिलेर बस्नुपर्छ । </p>
<p><strong>(ग) सामूहिक अभियान किन चलाइएको हो ?</strong> </p>
<p><strong>उत्तर:-</strong> दुर्व्यसनको जडलाई उखेल्न एउटा मात्र व्यक्ति सक्षम नहुने भएकाले त्यस विरुद्ध लड्न
सामूहिक अभियान चलाइएको हो। </p>
<p><strong>(घ) कस्तो अभिभावकलाई कर्तव्यनिष्ठ अभिभावक भनिन्छ ?</strong> </p>
<p><strong>उत्तर:-</strong> छोराछोरीलाई असल कर्मपथमा हिँडाउन सक्षम र प्रेरक अभिभावकलाई कर्तव्यनिष्ठ
अभिभावक भनिन्छ।</p>
<p><br></p>
<h3 id="-">५. दिइएको नाट्यांश पढी सोधिएका प्रश्नहरूको छोये उत्तर लेख्नुहोस् :</h3>
<p>उ: फेरि अर्को आफन्तको आगमन भयो । वाह !! दुनियाँमा केवल दुइटै मान्छे राम्रा हुँदा रहेछन्, एउटा मरेको मान्छे, अनि अर्को जन्मिँदै नजन्मेको मान्छे । अघिसम्म मैले त्यो मर्ने केटालाई अभागी हुन सक्छ भन्ने सोचेको थिएँ । तर त्यो अहिले गलत साबित भयो। अहिले जसका तीन तीन जना त बाउ नै निस्किसके । एउटी सिङ्गै आमा त प्रकट भइसकिन् । के थाहा, दिनभरिमा अझै कति बाउआमाहरू आउने हुन् ? |</p>
<h4 id="-">प्रश्नहरू</h4>
<p><strong>(अ) लघुनाटकमा आफन्तको आगमन भइरहनुको कारण के हो ?</strong> </p>
<p><strong>उत्तर:-</strong> सबैका छोरा दुर्व्यसनी हुनु, घरमा कसैका पनि छोरा नहुनु र प्रत्येक आफन्तलाई आफ्नै छोरो
मरेको भान हुनु लघुनाटकमा आफन्तको आगमन भइरहनुको कारण हो।</p>
<p><strong>(आ) मरेको वा नजन्मेको मान्छे राम्रो हुन्छ भन्ने भनाइसँग तपाईंको सहमति वा असहमतिका, बुदाहरू लेख्नुहोस्।</strong></p>
<p><strong>उत्तर:-</strong> मरेको मान्छे मर्नुपूर्व जन्मेको हुन्छ, उसलाई हेर्ने सामाजिक दृष्टिकोण बनिसकेको हुन्छ, उसका गुण वा अवगुण केलाउने काम हुन्छ अर्थात् समाज सापेक्ष मूल्याङ्कन हुन थाल्छ तसर्थ मरेको मान्छे पनि विवाद/प्रश्नरहित हुँदैन । नजन्मेको मान्छे सामाजिक सम्पर्कमा नआएकाले त्यो राम्रो वा नराम्रो केही पनि हुँदैन । त्यसैले यो भनाइप्रति सहमति जनाउने ठाउँ छैन।</p>

<p><br></p>
<h3 id="-">६. दिइएको नाट्यांश पढी सोधिएका प्रश्नहरूको छोटो उत्तर लेख्नुहोस् :</h3>
<p>ठिक भन्नुभो बाबा । सन्तानको सुख र शिक्षाका लागि भन्दै म रातदिन खटिएँ तर मैले मेरो छोरालाई समय दिइनँ । उससँग बसेर उसको पढाइका बारेमा कुरा गरिनँ । उसका साथी को को छन् भनेर कहिल्यै सोधखोज गरिनँ । ऊ कहाँ गयो, के गर्यो, के खायो भनेर ख्याल गरिन । म त खालि मेरो व्यवसाय, बैठक आदि भन्दै दौडधुप गरिरहें । उसले मागे जति पैसा दिइरहें तर ऊ त धेरै पहिलेदेखि दुर्व्यसनको सिकार भइसकेको रहेछ र आज मैले यो दिन भोग्नुपर्यो।</p>
<h4 id="-">प्रश्नहरू</h4>
<p><strong>(अ) यस नाट्यांशमा वक्ताले आफ्ना के कस्ता कमजोरी रहेको स्विकारेका छन् ?</strong></p>
<p><strong>उत्तर:-</strong> 
सन्तनको सुख र शिक्षाका लागि रातदिन खटिए पनि छोराछोरीलाई समय नदिएको, पढाइका __ बारेमा कुरा नगरेको, साथीहरूका बारेमा सोधखोज नगरेको, व्यवसाय र बैठक भन्दै दौडधुप
गरेको, छोराछोरीलाई मागेजति पैसा मात्र दिने गरेको एवम् दुर्व्यसनको सिकार भइसकेको
थाहा नपाएको जस्ता कमजोरी यस नाट्यांशमा वक्ताले स्वीकारेका छन्। </p>
<p><strong>(आ) यस नाट्यांशमा व्यक्त समस्या कसरी समाधान गर्न सकिएला ?</strong></p>
<p><strong>उत्तर:-</strong> 
बालबालिकाको शिक्षा, स्वास्थ्य, व्यवहार, साथीसँगी आदिका बारेमा अभिभावक जानकार
हुनुपर्छ। छोराछोरीले बढी नै पैसा माग्न थाले त्यसको प्रयोगका बारेमा सोध्ने एवम् जानकारी राख्नुपर्छ। सामूहिक र वैयक्तिक रूपमा दुर्व्यसन विरुद्ध लड्न सके यस नाट्यांशमा व्यक्त
समस्या समाधान गर्न सकिएला। </p>
<br>
<h3 id="-">७. व्याख्या गर्नुहोस् :</h3>
<p><strong>(क) दुर्व्यसनको जडलाई उखेल्ने काम एउटा व्यक्तिले मात्र सक्दैन ।</strong></p>
<p><strong>उत्तर:-</strong> दुर्व्यसन वैयक्तिक र सामाजिक दुवै खालको समस्या भएकाले यसका लागि व्यक्ति र
समाज दुवै जिम्मेवार हुनुपर्छ । तर दुर्व्यसनको जरो समाजमा गाडिएको छ भने त्यसलाई उखेल्न र निर्मूलीकरण गर्न व्यक्ति एक्लैले सक्दैन । यो सामूहिक समस्या भएकाले यसको समाधान पनि सामूहिक प्रयासबाट सम्भव छ। एक्लाएक्लै दौडेर प्रथम हुने प्रयासले दुर्व्यसन जस्ता जटिल समस्याको समधान गर्न सकिदैन । दुर्व्यसनका अवशेषहरूलाई समेत निमिट्यान्न पार्न सामूहिक अभियान चाल्नुपर्छ । समाजमा भएका यावत् दुर्व्यसनहरू समाप्त गर्न मिलेर अघि बढ्नु पर्छ। समाजमा भएका समस्याहरू समाधान गर्न सामूहिक प्रयासबाट मात्र सम्भव छ । विचलन रोकेर सुसभ्य, सुशिष्ट, सदाचारी, दुर्व्यसन मुक्त र मानवतावादी सोच/चिन्तनबाट निर्देशित हुनुपर्छ। लागु पदार्थ र दुर्व्यसनीको चङ्गुलबाट जोगाउन जसले जहाँ जुन अवस्थामा देख्छ त्यसलाई समाधान गर्न टोल, छरछिमेक, सचेत वर्ग एवम् सर्वसाधारणको सहयोग लिनु उपयुक्त हुन्छ। दुर्व्यसनले जरो दरैसँग गाडेको अवस्थामा व्यक्ति-व्यक्ति मिलेर मात्रै दुर्व्यसन मुक्त बनाउन सकिन्छ । तँ, तिमी, तपाइँ, ऊ, उहाँ भनी एक्लै दौडने भन्दा हामी भन्ने भावना विकास गर्नुपर्छ । सारमा दुर्व्यसन नरहरि, दीनदयाल, तुयुमैं, दोर्जे, कुमारका बुबा आदिका व्यक्तिगत समस्या मत्र राष्ट्रिय समस्या हो । त्यसैले दुर्व्यसनको जरो उखेलेर फाल्न सामूहिक भावना बढाउनु पर्छ।</p>
<p><strong>(ख) जब तिमी हाम्रो देशमा चेतनाको बिहानी लिएर उदाउँछौ, हाम्रा युवा शक्ति दुर्व्यसनबाट मुक्त भएको खबर लिएर आउँछौ अनि मात्र तिम्रो पत्रिकाको खबर ताजा र स्वच्छ हुन्छ।</strong></p>
<p><strong>उत्तर:-</strong> सञ्चारका साधन र माध्यमहरूको उद्देश्य अनर्गल विज्ञापन गरेर बसीलाई ताजा समाचार भन्दै व्यापार व्यवसाय गर्नु होइन । सञ्चार भनेको राज्यको चौथो अङ्ग अर्थात् व्यवस्थापिका, कार्यपालिका, न्यायापालिका पछिको अङ्ग भएकाले सचेतना बढाउने, जनजागरण ल्याउने, दुर्व्यसनहरूको अन्त्य गर्ने जस्ता कार्यहरू गर्नुपर्छ। मरेका मानिसहरूको समचार मात्र छाप्नु सञ्चार माध्यमको धर्म होइन । व्यावसायिकता मात्र अपनाएर आफ्नो राष्ट्रिय सामाजिक, मानवीय दायित्व आदिप्रति पनि अखबारहरू जिम्मेवार रहनु पर्छ । लागू पदार्थको उत्पादन, ओसारपसार र प्रयोगलाई रोक्ने खालका अभियानहरू चलाएर स्वस्थ, स्वच्छ र सुखी समाजको निर्माणमा पत्रपत्रिकाहरूले नेतृत्वदायी भूमिका खेल्नुपर्छ । सञ्चारका माध्यम र साधनहरूको रुपान्तरकामी भूमिकाको अपेक्षा आज सबैले गरेका छन्। जब तिमी हाम्रो देशमा चेतनाको बिहानी लिएर उदाउँछौ, हाम्रा युवा शक्ति दुर्व्यसनबाट मुक्त भएको खबर लिएर आउछौ अनि मत्र तिम्रो पत्रिकाको खबर ताजा र स्वच्छ हुन्छ भन्ने अभिव्यक्तिले सचेत र दुर्व्यसन मुक्त समाजको अपेक्षा गरेको छ। त्यस्ता समाचारहरू मात्र ताजा र जनउत्तरदायी हने करा उल्लेख भएका छन् । भइसकेका विषयवस्तुहरूलाई मात्र समचार नबनाई सुधारका लागि गरिने चेतनामूलक समाचार प्रकाशन र प्रसारण गर्नुपर्छ । दुर्व्यसन विरुद्ध समाजलाई प्रतिबद्ध गराउने समाचार आवश्यक छन्, लासहरूको समाचार मात्र होइन । पत्रपत्रिकाको विश्वसनीयता बढाउन जागृतिमूलक कार्यहरूको विशेष महत्त्व हुन्छ । यसर्थ स्वस्थ पत्रकारिताको धर्म चेतनशील समाज र दुर्व्यसन मुक्त युवाहरूको परिकल्पनामा केन्द्रित हुनु हो। 
</p>
<br>
<h3 id="-">८. समीक्षात्मक उत्तर लेख्नुहोस् :</h3>
<p><strong>(क) &#39;लौ आयो ताजा खबर&#39; लघुनाटकको मुख्य पात्रको चरित्र चित्रण गर्नुहोस्।</strong></p>
<p><strong>उत्तर:-</strong> &#39;लौ आयो ताजा खबर&#39; लघुनाटकको मुख्य पात्र दाह्री बाबा हुन् । घरबार त्यागेर सामाजिक रुपान्तरण गर्ने र सचेतना बढाउने कार्यमा उनी लागिपरेका छन् । पत्रिकामा छापिएका सबै समाचार ताजा हुँदैनन् भन्ने उनको धारणा रहेको छ । उनका विचारमा बासी लासको समाचार छाप्ने तिम्रो अखबार कसरी ताजा हुन सक्छ भन्दै लासमाथि राजनीति गरेर आफ्नो अभिष्ट लक्ष्य पूरा गर्न खोज्नेहरूप्रति उनले खेद प्रकट गरेका छन् । सेतो लुगा लाउँदैमा मान्छे सेतो चरित्रको हुन सक्दैन भन्ने उनको धारणा छ। एउटा अभागी सम्झेको केटाका नरहरि, दीनदयाल, दोर्जे लगायतका तीन जना बाउ र तुयुमैं एक आमा गरी चारजना उपस्थित भई आफ्नो छोरो हो भन्ने दाबी गरेकोमा उनले अचम्म मानेका छन्। आफूलाई पर्दा रुने र अरुलाई पर्दा हाँस्ने प्रवृत्तिप्रति उनले सचेत गराएका छन् । चेतनशील मानिसहरूमा संवेदनशीलता हुनुपर्छ र अपनत्वको भावना पनि भन्ने उनको ठम्याइ छ । समाजमा रहेका यावत् दुर्व्यसनहरू सामूहिक प्रयासबाट अन्त्य गर्न सकिन्छ भन्ने धारणा उनको छ । उनले छोराछोरी सुधार्न सामूहिक अभियान चलाइ अघि बढ्न, कर्तव्यनिष्ठ भई मिलेर काम गर्न, नागरिक सचेतना बढाउन उनले सुझाएका छन् । पत्रिका बेच्ने केटो मार्फत्चेतनाको बिहानी ल्याउने र दुर्व्यसन बढार्ने अखबार मात्र ताजा हुने सन्देश दिएर सञ्चार माध्यमसँग समाजको अपेक्षा प्रस्ट्याएका छन् । यसर्थ यस लघु नाटकको मुख्य पात्र दाही बाबा परिवर्तनकामी व्यक्तिका रूपमा देखा परेका छन् । </p>
<p><strong>(ख) &#39;लौ आयो ताजा खबर&#39; लघुनाटकमा व्यक्त मुख्य सन्देशमाथि प्रकाश पार्नुहोस्।</strong></p>
<p><strong>उत्तर:-</strong> &#39;लौ आयो ताजा खबर&#39; लघुनाटकले प्रत्येक नागरिक, राजनीतिक दल, अभिभावक, बालबालिका आदिलाई सही कर्म, सत्य र निष्पक्ष आचरण, सार्वजनिक जबाफदेहिताको अपिल गरेको छ । धन कमाउने नाममा घर परिवार भत्काउनु र छोराछोरीलाई दुर्व्यसनमा फसाउनु अभिभावकको अभिभावकत्व होइन । मरेपछि अनावश्यक रूपमा छोरो दाबी गर्न आउनुभन्दा सुरमै छोराछोरीलाई प्रशिक्षित गर्नुपर्छ । असल कर्म गर्न प्रोत्साहन गर्नुपर्छ । लागु पदार्थ सेवन गर्ने, समाजमा उपद्रो मच्चाउने, हैरानी गर्ने जस्ता कार्यलाई समयै सामूहिक अभियान चलाएर रोक्नु पर्छ । सुखदुःख साट्ने, मिलेर बस्ने, सचेतना बढाउने कार्यमा निरन्तर लागिरहनु पर्छ । सञ्चार माध्यमले चेतना बढाउने र युवा लगायत सबैलाई दुर्व्यसन मुक्त बनाउने प्रयास गर्नुपर्छ। समाजमा सत्य, न्याय, अनुशासन र एकता कायम गर्नुपर्छ भन्ने
लघुनाटकको मुख्य सन्देश रहेको छ। &#39; </p>
<p><br></p>
<h3 id="-">९. &#39;लौ आयो ताजा खबर&#39; लघुनाटकमा रहेका विभिन्न पात्रहरूको अभिनय गरेर कक्षामा प्रदर्शन गर्नुहोस्।</h3>
<p><strong>उत्तर:-</strong> निर्देशन अनुसारको कार्य गर्नुहोस्।</p>
<p><br></p>
<h3 id="-">१०. निम्नानुसारको ढाँचामा लौ आयो ताजा खबर लघुनाटकको समीक्षा गर्नुहोस् :</h3>
<p><strong>(क) &#39;लौ आयो ताजा खबर&#39; लघुनाटकको संवाद योजना कस्तो छ ?</strong></p>
<p><strong>उत्तर:-</strong> &#39;लौ आयो ताजा खबर&#39; लघुनाटकको संवाद योजना पात्र अनुकूल रहेको छ । दाह्री बाबाका
संवादहरूमा मानवताको तह बढी छ। दाह्री बाबा र कुमारका बुबाका संवादहरू तुलनात्मक रूपमा लामा छन् । सलिम भन्ने पात्रको कुरा एक ठाउँमा मात्र राखिएको छ। दीनदयाल, नरहरि, दोर्जे, तुयुमैं आदिका संवादहरू संक्षिप्त प्रकृतिका छन् । संवादमा अस्वाभाविकता र भाषिक जटिलता पाइँदैन । कुराकानीलाई सहज बनाउन मातृभाषाको पनि प्रयोग गरिएको छ। दाह्री बाबाका प्रत्येक अभिव्यक्ति सन्देश र सूचनामूलक छन् । पत्रिका बेच्ने केटाको सुगा रटाइ छ किनभने ताजा खबर भन्छ तर पत्रिकामा के छापिएको छ उसलाई थाहा छैन । यस लघुनाटकमा पात्रले थाम्न सक्ने खालको संवाद नै प्रयोग भएको देखिन्छ । संवादमा स्वाभाविकता ल्याउन पात्रअनुसारको भाषा पनि चयन गरिएको छ। </p>
<p><strong>(ख) &#39;लौ आयो ताजा खबर&#39; लघुनाटकको भाषा शैली कस्तो छ ?</strong></p>
<p><strong>उत्तर:-</strong> लौ आयो ताजा खबर लघुनाटक बहुभाषिक नाटक भए पनि मूलतः एउटै समस्यामा केन्द्रित छ । यस नाटकमा नेपाली भाषाको मूल प्रयोगभित्र नेवारी, तामाङ, मैथिली आदि भाषाको प्रयोग गरिएको छ। या पुता न्हुच्छे। छ गन वना ? भाषाको प्रयोग तुयुमैंबाट हुनु स्वाभाविक छ, यसले नाटकको गरिमा बढाएकै छ । अरे ओ रामदयाल .... कहाँ चल दिया रे ? भन्ने दीनदयालको अभिव्यक्ति भाषिक विविधता ल्याउन निकै सफल छ । लाक्पा खेराङ्ग खा वा दु ? भन्ने दोर्जेको भाषालाई पनि स्वाभाविकै मान्नुपर्छ। यस नाटकमा तद्भव, तत्सम र आगन्तुक शब्दको सहज प्रयोग गरिएको छ । आगन्तुक शब्दमा एम्बुलेन्स, साइरन, इन्जेक्सन, अखबार, पाइन्ट, सर्ट, पार्टी आदि शब्द प्रयोग गरिएको छन् । यसर्थ भाषाशैलीको स्वाभाविक प्रयोग नाटकमा गरेको देखिन्छ। </p>
<p><strong>(ग) &#39;लौ आयो ताजा खबर&#39; लघुनाटकको शीर्षक कसरी सार्थक रहेको छ ?</strong></p>
<p><strong>उत्तर:-</strong> &#39;लौ आयो ताजा खबर&#39; लघुनाटकको शीर्षक सन्दर्भगत रूपमा सार्थक छ । दाह्री बाबाका विचारमा ‘बासी लासको समाचार छाप्ने पत्रिका पनि ताजा हुन्छ ?&#39; यस प्रश्नलाई आधार मान्ने हो भने नाटकको शीर्षक विवादरहित छैन । चेतना ल्याउने खालका समाचार र युवा शक्तिलाई दुर्व्यसन मुक्त बनाउने प्रकृतिका खबर मात्र ताजा खबर हुन् भनिएको छ । तर यस्ता समाचार अखबारमा छैनन् । पार्टीहरूको लासमाथिको रणनीति, कमाऊ धन्दामा सक्रिय हुने प्रवृत्ति, लागु पदार्थ दुर्व्यसनीको मृत्यु आदि कुनै पनि ताजा समाचार होइनन् । समाचारपत्रमा के छ भन्ने थाहै नहुने केटाले ताजा खबर भन्दै पत्रिका बेच्ने कुरामा ताजा होइन, चलिआएकै कुरा हो । यसर्थ यस नाटकको शीर्षकको सार्थकतामाथि प्रश्न उठाउने प्रशस्त ठाउँ छन्।</p>
<p><br></p>
<h3 id="-">११. दिइएको अनुच्छेद पढी सोधिएका प्रश्नहरूको उत्तर दिनुहोस् :</h3>
<p>जीवविज्ञानका विषयमा सर्वप्रथम आफ्ना विचारहरू प्रकट गर्ने एक महान् युनानी दार्शनिक अरस्तु हुन् । उनकै पालादेखि नै जीवविज्ञानको क्रमबद्ध रूपमा विकास भएको हो । उनले नै जीवजन्तुका विभिन्न पक्षका विषयमा आफ्ना विचार प्रकट गरेका छन् । जीवविज्ञानको एउटा शाखा प्राणीविज्ञान वा प्राणीशास्त्र हो । अङ्ग्रेजीमा यसलाई जुलोजी भनिन्छ। यसले जीवलाई सङ्केत गर्दछ। जीव पनि प्राणी र वनस्पति आदि विभिन्न प्रकारका हुन्छन् । विज्ञानको एक शाखा जसले प्राणीहरूको सूक्ष्म अध्ययन गर्दछ, त्यो नै प्राणीविज्ञान हो । यसअन्तर्गत विभिन्न प्राणीहरूका बारेमा अध्ययन अनुसन्धान गरिन्छ । प्राणीशास्त्रको अध्ययन विभिन्न क्षेत्रसँग गाँसिएको हुन्छ । यस शाखा पनि बृहत् छन् । यसले चिकित्सा विज्ञान, नर्सिङ विज्ञान, आयुर्वेद विज्ञान, प्रयोगशाला विज्ञान आदि विभिन्न विषयको गहन अध्ययन गर्दछ। यो त हाम्रो दैनिक जीवनसँग पनि जोडिएर आएको छ। प्राणीशास्त्रको अध्ययनले हामीलाई प्रकृतिसँग नजिक बनाउँछ । यसले गर्दा मानिस र प्रकृतिबिचको दुरी कम गर्दछ । हरेक प्राणी यस धर्तीका अभिन्न अङ्ग हुन् । हामीले तिनीहरूको सुरक्षा गर्नुपर्छ भन्ने ज्ञान लिन सकिन्छ। यदि प्राणीको दोहन भएमा जैविक विविधतामा ह्रास आई पृथ्वी नै सङ्कटमा पर्न सक्छ । किनकि प्रत्येक प्राणी हाम्रो पारस्परिक चक्रका लागि आवश्यक छन्। तसर्थ प्राणीशास्त्र जीवन जगत्को महत्त्वपूर्ण अङ्ग हो। </p>
<h4 id="-">प्रश्नहरू</h4>
<p><strong>(क) प्राणीशास्त्रले कुन विषयको अध्ययन गर्छ ?</strong> </p>
<p><strong>उत्तर:-</strong> प्राणीशास्त्रले प्राणीहरूका विषयमा अध्ययन गर्छ। </p>
<p><strong>(ख) जीवजन्तुको दोहनले प्रकृतिमा कस्तो असर पर्न सक्छ ?</strong></p>
<p><strong>उत्तर:-</strong> जीवजन्तुको दोहनले प्रकृतिमा प्रतिकूल असर पर्छ।</p>
<p><strong>(ग) प्राणीशास्त्रको अध्ययनले हामीलाई कसरी प्रकृतिसँग नजिक बनाउँछ ?</strong></p>
<p><strong>उत्तर:-</strong> प्रकृति र प्राणीको दैनिक जीवनसँग निकट सम्बन्ध रहने कुरा जानकारी गराउने भएकै कारण प्राणीशास्त्रको अध्ययनले हामीलाई प्रकृतिसँग नजिक बनाउँछ। </p>
<p><strong>(घ) &#39;दोहन&#39; र &#39;पारस्पारिक&#39; शब्दको अर्थ लेख्नुहोस्।</strong></p>
<p><strong>उत्तर:-</strong></p>
<p><strong>दोहन</strong> : अविवेकी भई गरिने व्यापक प्रयोग</p>
<p><strong>पारस्परिक</strong> : एकअर्कासँग सम्बन्धित</p>

<hr><hr>
<h2 id="-">बोध र अभिव्यक्ति २</h2>
<h3 id="-">१. सुनाइ पाठ ८ सुनी खाली ठाउँ भर्नुहोस् :</h3>
<p>(क) यस्ता विकृति र विसङ्गति हटाउन युवावर्गको ............ हुन्छ। </p>
<p>(ख) साङ्गठनिक रूपमा रहेको आपराधिक ............... बढ्न पाउँदैन ।</p>
<p>(ग) लागुपदार्थको ...... जस्तो युवाघातक विकृतिलाई उनीहरूले मात्र निमिट्यान्न पार्न सक्छन्।</p>
<p>(घ) समाजमा श्रमप्रति ......... जगाई सबै युवालाई आफ्नो क्षमता र दक्षताअनुसारको काम र प्रेरणा प्रदान गर्दछन्।</p>
<p>(ङ) समाजमा रहेको भ्रष्टाचारको .............. गर्न सक्छन्।</p>
<p><strong>उत्तर:-</strong></p>
<p>(क)यस्ता विकृति र विसङ्गति हटाउन युवावर्गको महत्त्वपूर्ण <strong>भूमिका</strong> हुन्छ। </p>
<p>(ख) साङ्गठनिक रूपमा रहेको आपराधिक <strong>गतिविधि</strong> बढ्न पाउँदैन।</p>
<p> (ग) लागुपदार्थको <strong>दुर्व्यसन</strong> जस्तो युवाघातक विकृतिलाई उनीहरूले मात्र निमिट्यान्न पार्न सक्छन्।</p>
<p>(घ) समाजमा श्रमप्रति <strong>श्रद्धाभाव</strong> जगाई सबै युवालाई आफ्नो क्षमता र दक्षताअनुसारको काम र प्रेरणा प्रदान गर्दछन्। </p>
<p>(ङ) समाजमा रहेको भ्रष्टाचारको <strong>भन्डाफोर</strong> गर्न सक्छन् । </p>
<p><br></p>
<h3 id="-">२. युवाहरूले समाज सुधारका लागि के कस्ता कामहरू गर्न सक्छन्, बताउनुहोस् ।</h3>
<p><strong>उत्तर:-</strong> युवाहरूले समाज सुधारका लागि अनेक रचनात्मक, सूचनात्मक, प्रवर्द्धनात्मक, जागरणमूलक आदि काम गर्न सकछन् । अन्धविश्वास, रुढिवादी र कुरीतिलाई फाल्न सक्छन् । गरिबी नियन्त्रण र आपराधिक गतिविधिलाई रोक्न सक्छन् । श्रमप्रति सम्मान र श्रमको मूल्य स्थापित गर्न सक्छन् । भ्रष्टाचार र दूराचार अन्त्य गर्न सक्छन् । गुण दोषका आधारमा मानिसलाई यथार्थमा मानिस बनाउन सक्छन्। </p>
<p><br></p>
<h3 id="-">३. हाम्रो समाजमा रहेका अन्धविश्वासहरू हटाउन के गर्नुपर्ला, कक्षामा छलफल गरी भन्नुहोस् ।</h3>
<p><strong>उत्तर:-</strong> हाम्रो समाजमा रहेका अन्धविश्वासहरू हटाउन शैक्षिक चेतना बढाउनु पर्छ । सामाजिक विकृति, विसङ्गति, बिब्लायँटा, बेथिति आदिको अन्त्य गर्नुपर्छ । ज्ञानकेन्द्रित समाजको निर्माण गर्न अभियान चलाउनुपर्छ । हरेक कुरालाई ज्ञानविज्ञानका आँखाबाट हेर्नुपर्छ । सामूहिकताको भावना प्रगाढ बनाउनु पर्छ। युवा, विद्यार्थी, प्रबुद्ध वर्ग, जानकार समूह आदिले सक्रियता बढाउनुपर्छ ।</p>

<hr>
<hr>

<h2 id="-">भाषातत्त्व</h2>
<h4 id="-">प्रत्यय</h4>
<h3 id="-">१. दिइएको अनुच्छेदबाट प्रत्यय लागेका शब्द पहिचान गरी सूची बनाउनुहोस् :</h3>
<p>अब त्यो केटाको लासमाथि पनि राजनीति चल्छ होला । एउटा पार्टीले भन्ला, त्यो फलानो पार्टीको निन्दनीय कार्य हो । अर्को पार्टीले थप्ला, होइन यो त ढिस्काना पार्टीको घिनलाग्दो षडयन्त्र हो । यसै विषयलाई लिएर नारा, जुलुस बन्द, हड्ताल हुन्छ । सत्तामा पुग्ने सरकार परिवर्तन गर्ने खेल हुन थाल्छ। मर्ने मरिसके अब यही विषयमा हजारौं मारिन्छन्, सर्वसाधारण जनताले सास्ती भोग्नुपर्छ । दैनिक ज्यालादारी गरी भोकभोकै बस्नुपर्ने हुन्छ। यस घटनाले गर्दा पार्टीहरू चलायमान हुन्छन् । </p>
<p><strong>उत्तर:-</strong>  प्रत्यय लागेका शब्दहरू निन्दनीय, कार्य, हजारौं, दैनिक</p>
<p><br></p>
<p><strong>२.  दिइएको अनुच्छेदबाट प्रत्यय व्युत्पन्न शब्द पहिचान गरी निर्माण प्रक्रिया देखाउनुहोस्ः</strong> </p>
<p>पर्खनुसु! जानुभन्दा पहिला अरूको आँसुको मूल्य पनि बुझेर जानुस् । तपाईं आफ्नो आपत् मा विचलित हुनुहुन्छ। तर अरूको आपत्मा हाँस्नुहुन्छ। एउटा चेतनशील मान्छे भएर पनि तपाईंभित्र खै अपनत्वको भावना? अरूलाई खाने बाघले तपाईंलाई पनि खान सक्छ । अरूलाई पर्ने समस्या तपाईंलाई पनि पर्छ । देश नबने हामी कोही बन्दैनौँ । यो देश कुनै एक व्यक्तिको मात्र होइन । समाजको देश हो । तपाईं हामी सबैको देश हो । त्यसैले एकअर्काको सुखदुःख साटफेर गरी मिलेर बाँचौँ । मिलेर समस्यासँग लडौँ । होइन भने भोलि यही पेटीमा तपाईंको हुच्छे, तपाईंको रामदयाल, तपाईंको नरेन्द्र अनि तपाईको लाक्पा भेटिने छन् । समय अझै वितिसकेको छैन । यो दुर्व्यसनको जडलाई उखेल्ने काम एउटा व्यक्तिले मात्र सक्दैन । यो अभियान असल छोराछोरीको अनि कर्तव्यनिष्ठ अभिभवाकहरूको सामूहिक अभियान हो । यो अभियान एक सचेत नागरिकको हो । यो अभियान तपाईं र हाम्रो हो। त्यसैले यो काम सबै मिलेर गरौं, मिलेर गरौं । </p>
<p><strong>उत्तर:-</strong>  </p>
<table>
        <thead>
        <tr>
        <th>प्रत्यय ब्युत्पन्न शब्द</th>
        <th>निर्माण प्रक्रिया</th>
        </tr>
        </thead>
        <tbody>
        <tr>
        <td>विचलित</td>
        <td>विचलन + इत</td>
        </tr>
        <tr>
        <td>भए</td>
        <td>हु + एर </td>
        </tr>
        <tr>
        <td>सामूहिक</td>
        <td>समूह + इक</td>
        </tr>
        <tr>
        <td>नागरिक</td>
        <td>नगर + इक </td>
        </tr>
        <tr>
        <td>त्यसैले</td>
        <td>त्यसै + ले</td>
        </tr>
         <tr>
        <td>गरौं</td>
        <td>गर् + औं </td>
        </tr>
        </tbody>
        </table>

<p><br></p>
<h3 id="-">३. दिइएका शब्दहरूको प्रकृति प्रत्यय छुट्याउनुहोस् :</h3>
<p>बोलक्कड, लिखत, भिडन्त, चरन, ढकनी, बसाइँ, बसाइ, घटाउ, बढालु, चुनाव, बनावट, बसाहा, उडन्ते, सिकारु, उडेको, पढ़या, सुतुवा, झरिलो, छापा, बढ्दो, पढ्ने, लेख्न, हार्नु, सिकेर, जितुन्जेल, ढलोट, हाँसो, सँधियार, मलिलो, धनी, धनकुटे, पश्चिमी, पुख्यौली, तातोपन, झापाली, गाउँले, गँजडी, गफाडी, राम्ररी, बाजुरेली, मुख्याइँ, लम्बाइ, लेकाली, मायालु, सिरान, निम्तारु, पतिङ्गर, सहरिया, चिनियाँ, कुरौटे</p>
<p><strong>उत्तर:-</strong> </p>
<p>बोलक्कड = बोल् + अक्कड </p>
<p>लिखत = लिख् + अन्त </p>
<p>भिडन्त भिड् + अन्त</p>
<p>चरन = चर + अन </p>
<p>ढकनी = ढाक् + अनी </p>
<p>बसाइँ = बस् + आईं</p>
<p>बसाइ = बस् + आइ</p>
<p>घटाउ = घट् + आउ</p>
<p> बढालु बद + आलु</p>
<p>चुनाव = चुन + आव </p>
<p>बनावट = बन् + आवट</p>
<p>बसाहा = बस् + आहा </p>
<p>उडन्ते =  उड् + अन्ते</p>
<p>सिकारु = सिक् + आरु </p>
<p>उडेको = उड् + एको</p>
<p> पढ़या = पद + ऐया </p>
<p>सुतुवा = सुत् + उवा</p>
<p>झरिलो = झर् + इलो </p>
<p>छापा = छाप् + आ</p>
<p>बढ्दो = बढ् + दो </p>
<p>पढ्ने = पढ् + ने</p>
<p>लेख्न = लेख + न </p>
<p>हार्नु = हार् + र्नु</p>
<p>सिकेर  = सिक् + एर</p>
<p> जितुन्जेल = जित् + उन्जेल</p>
<p> ढलोट = ढाल् + ओट</p>
<p> हाँसो = हाँस् + ओ</p>
<p>सँधियार = साँध + इयार</p>
<p> मलिलो = मल + इलो</p>
<p>धनी = धन + ई </p>
<p>धनकुटे = धनकुटा + ए</p>
<p>पश्चिमी = पश्चिम + ई </p>
<p>पुख्यौली =  पुर्खा + यौली </p>
<p>तातोपन =  तातो + पन</p>
<p>झापाली =  झापा + ली</p>
<p>गाउँले = गाउँ + ले </p>
<p>गँजडी = गाँजा + आडी</p>
<p> गफाडी = गफ + आडी</p>
<p>राम्ररी = राम्रो + अरी </p>
<p>बाजुरेली  = बाजुरा + एली </p>
<p>मुख्याई = मुर्ख + याइँ</p>
<p>लम्बाइ = लम्ब + आइ</p>
<p>लेकाली = लेक + आली </p>
<p>मायालु  = माया + आलु</p>
<p> सिरान  = सिर + आन </p>
<p>निम्तारु = निम्तो + आरु</p>
<p>पतिङ्गर = पात + इङ्गर</p>
<p>सहरिया = सहर + इया</p>
<p> चिनियाँ = चीन + इयाँ</p>
<p>कुरौटे = कुरा + औटे</p>
<p><br></p>
<h3 id="-">४.  दिइएका प्रत्यय लगाई एक एकओय नयाँ शब्द निर्माण गर्नुहोस् :</h3>
<p> अक्कड, अत, अन्त, अन, अनी, आईं, आइ, आउ, आलु, आव, आवट, आहा, अन्ते, आरु, एको, एनी, उवा, इलो, आ, दो, नु, एर, उन्जेल, ओट, ओ, इयार, इलो, ई, ए, एली, औली, पना, ली, ले, आडी, अरी, आइँ/याइँ, आइ, आली, आलु, आन, इङ्गर, इया, औटे</p>
<p><strong>उत्तर:-</strong> </p>
<p>पिउ + अक्कड = पियक्कड</p>
<p> लड् + अन्त =  लडन्त</p>
<p> छपानी =  छाप् + अनी</p>
<p> लेख + आइ = लेखाइ</p>
<p>बच् + अत = बचत</p>
<p> भू+ अन = भवन</p>
<p> राज + आइँ =रजाइँ</p>
<p> माया + आलु = मायालु</p>
<p> सुझ+ आव &#39; = सुझाव</p>
<p> मिच् + आहा = मिचाहा</p>
<p>सिक् + आरु = सिकारु</p>
<p> वर्ष + एनी = वर्षेनी </p>
<p>विश्वास + इलो = विश्वासिलो</p>
<p> हुर्क + दो = हुर्कंदो </p>
<p>आऊ + एर = आएर </p>
<p> लिख + ओट = लेखोट</p>
<p> गरिब + ई _ =  गरिबी </p>
<p>पूर्व + एली = पूर्वेली </p>
<p>जुम्सो + पना = जुम्सोपना</p>
<p>ठिमी + ले = ठिमीले </p>
<p>कसो + अरी = कसरी</p>
<p> हिम + आली  = हिमाली</p>
<p>चल् + आन = चलन </p>
<p> पहाड + इया = पहाडिया</p>
<p>लेख् + आवट = लेखावट</p>
<p> पद + अन्ते = पढन्ते</p>
<p> गर् + एको = गरेको</p>
<p>उड् + उवा = उडुवा</p>
<p> लेख् + आ = लेखा</p>
<p> पढ् + नु = पढ्नु</p>
<p> बस् + उन्जेल  =  बसुन्जेल </p>
<p>जाऊ + ओ = जाओ</p>
<p>हुक्का + ए = हुक्के</p>
<p> उँधो + औली = उँधौली</p>
<p>पाल्पा + ली = पाल्पाली </p>
<p>गफ + आडी = गफाडी</p>
<p> टुष्ट + याइँ  =  दुष्ट्याइँ</p>
<p>दुध + आलु = दुधालु </p>
<p>कस + इङ्गर = कसिङ्गर</p>
<p> बालुवा + ओट = बलौटे</p>

<hr><hr>
<h2 id="-">सिर्जना/परियोजना</h2>
<h3 id="-">१. &#39;यातायात दुर्घटना&#39; विषयमा एउय संवाद रचना गर्नुहोस्।</h3>
<p><strong>उत्तर:-</strong></p>
<p><em>(रुपेश र निमेश कक्षा ११ मा पढ्ने विद्यार्थी हुन् । उनीहरू कक्षामा अनुशासित र विद्यालयका
अब्बल छात्र हुन् । विद्यालय छुट्टी भएपछि बाटामा यातायात दुर्घटनाका विषयमा छलफल गर्दै जान्छन्।)</em></p>
<ul>
<li>रुपेश: निमेश तिमीलाई यातायात दुर्घटनाका बारेमा केही थाहा छ ?
<li>निमेश : यात्रीहरू लिएर हिँडेको सवारी साधन अकस्मात् क्षति भई जनधनको हानी नोक्सानी हुनुलाई यातायात दुर्घटना भनिन्छ। अनि सवारी दुर्घटना कसरी हुन्छ होला, निमेश।</li>


<li>रुपेश : सहरी क्षेत्रमा सवारी साधनको अत्यधिक चाप हुनु, सडकहरू साँगुरा हुनु, सवारी साउन तीव्र गतिमा कुदाउनु, बाटो काट्ने पैदलयात्रीले सावधानी नअपनाउनु, ट्राफिक नियमको पालना गर्नु, सवारी साधनमा यात्रीहरू कोचिएर राख्नु, चालकको असवधानी, सवारी साधन कुदाउँदा .तँछाड मछाड गर्ने बानी, राजमार्गमा सिकारुले गाडी कुदाउनु आदि कारणले यातायात दुर्घटना हुन सक्छ निमेश । अनि यसलाई कसरी न्यूनीकरण गर्न सकिन्छ ?</li>

<li>निमेश : यातायात दुर्घटनालाई न्यूनीकरण गर्न चालक, यात्रु र ट्राफिक प्रहरीले ध्यान पुयाए मात्र पनि दुर्घटना कम हुन्छ, रुपेश । मदिरा सेवन, यात्रुको कोचाकोच, जथाभावी बाटो काट्ने प्रवृत्ति आदिलाई घटाउन सके यातायात दुर्घटना कम हुनसक्छ। (ला मेरो घर आयो भोलि अर्को विषयमा छलफल गरौंला।)</li>
</ul>
<p>(यत्तिकैमा उनीहरूको घर आइपुग्छ र उनीहरू आ-आफ्नो घर लाग्छन् ।)</p>

</ul>
<p><br></p>
<h3 id="-">२. प्राकृतिक प्रकोपका कारण, असर र समाधानका बारेमा स्थानीय तहका पदाधिकारीहरूसँग लिइने अन्तर्वार्ता तयार पार्नुहोस्।</h3>
<p><strong>उत्तर:-</strong></p>
<p> प्राकृतिक प्रकोपका कारण असर र समाधानका बारेमा स्थानीय तहका पदाधिकारीहरूसँग लिइने
अन्तरवार्ताका प्रश्नहरू : </p>
<p>• यस पटकको बाढीले हाम्रो स्थानीय तहमा कति जमिन कटान गर्यो ? 
• यस पटक स्थानीय खोलाले धेरै जमिन कटान गर्नुको कारण भनिदिनुहोला ?
 • प्राकृतिक प्रकोपको कारण हामीलाई पर्ने अरू सम्भावित असरहरू के के हुन सक्लान् ?
 • बाढी, पहिरो जस्ता प्राकृतिक प्रकोपलाई न्यूनीकरण गर्न तपाईसँग के कस्ता योजनाहरू
छन् ?
 • फेरि पनि बाढी आएमा के के पूर्व तयारी गर्नु भएको छ ?
• बर्सेनी आउने बाढीलाई न्यूनीकरण गर्न के कस्तो दीर्घकालीन आयोजना बनाउनु भएको छ ? 
<br></p>
<h3 id="-">३. दिइएको प्रतिवेदनको नमुना पढ्नुहोस् र दिइएका शीर्षकमा प्रतिवेदन तयार पार्नुहोस् :</h3>
<h4 id="-">हाजिरीजवाफ प्रतियोगिता</h4>
<p> श्री जनता माध्यमिक विद्यालय, सुन्दर बजार, लमजुङले आफ्नो स्थापनाको स्वर्ण महोत्सवको अवसर पारेर त्यस नगरपालिकाका सातओटा माध्यमिक विद्यालयका विद्यार्थीहरूबिच हाजिरीजवाफ प्रतियोगिताको आयोजना गरेको थियो । २०..... साल साउन २६ गते बुधबार आयोजना गरिएको उक्त कार्यक्रमको व्यवस्थापन तथा संयोजन लमजुङमैत्री समाज, काठमाडौँले गरेको थियो। 
<br><br>
विद्यालय व्यवस्थापन समितिका अध्यक्ष श्री राजु गुरुङका अध्यक्षता र नगर प्रमुखको प्रमुख आतिथ्य रहेको उक्त कार्यक्रमको सञ्चालन मैत्री समाजका सचिवले गर्नुभएको थियो । उक्त हाजिरीजवाफ प्रतियोगितामा सहभागी विद्यालय धेरै भएकाले छनोट चरण र फाइनल चरण गरी दुई चरणको व्यवस्था गरिएको थियो । फाइनल चरणलाई सामान्य ज्ञान चरण, पाठ्यक्रम चरण, श्रव्यदृश्य चरण र बजर चरण गरी खेलाइएको सो प्रतियोगितामा विभिन्न विद्यालयका शिक्षक तथा विद्यार्थीका साथै त्यस क्षेत्रका समाजसेवी तथा शिक्षाप्रेमीहरूको उल्लेख्य सहभागिता थियो । अत्यन्त कडा प्रतिस्पर्धाका बिच जारी रहेको सो कार्यक्रममा श्री सरस्वती माविले प्रथम, श्री सहिद माविले द्वितीय र श्री भक्ति नमुना माविले तृतीयस्थान हासिल गरेका थिए। 
<br><br>
एघार बजेको निर्धारित समयमै सुरु भएको सो कार्यक्रम साढे दुई घण्टा अनवरत चलेको थियो र अन्त्यमा कार्यक्रममा प्रथम, द्वितीय, तृतीय तथा सान्त्वना पुरस्कार प्राप्त गर्ने विद्यालयका विद्यार्थीहरूलाई प्रमुख अतिथिले प्रमाणपत्र, ट्रफी र नगदले पुरस्कृत गर्नुहुँदै छोटो मन्तव्य पनि राख्नुभएको थियो । अन्त्यमा कार्यक्रममा सहयोग पुयाउने महानुभावहरूलाई सभाध्यक्षले धन्यवाद दिनुभई कार्यक्रम विसर्जन गर्नुभयो। कार्यक्रमपछाडि जलपानको आयोजनासमेत गरिएको थियो। यस कार्यक्रमले विद्यार्थीको समग्र बौद्धिक क्षमताको अभिवद्धि गर्नुका साथै सहभागिता र सहकार्यका भावना पनि विकास गर्ने देखियो । यस कार्यक्रमले प्रतिस्पर्धात्मक क्षमताको पनिप्रदर्शन गरेको छ भने सामाजिकीकरणको प्रक्रियालाई पनि सहयोग पुयाएको छ। भविष्यमा यस्ता खालका कार्यक्रम स्थानीय स्तरमा मात्र नभएर जिल्ला र प्रदेश स्तरमा समेत गर्नु आवश्यक देखिन्छ।\</p>
<p>प्रतिवेदक</p>
<p><strong>हर्कराज दुरा</strong></p>
<p>सचिव, लमजुङ मैत्री समाज, काठमाडौ </p>
<h4 id="-">(क) तपाईंको विद्यालयमा सम्पन्न भएको कुनै कार्यक्रम</h4>
<h4 id="-">वार्षिकोत्सव सम्पन्न</h4>
<p>मिति २०७........ गते श्री बृद्विलाल विद्यामुनर उच्च माविको .....औं वार्षिकोत्सव सम्पन्न भयो । व्यवस्थापन समितिका अध्यक्ष श्री काशीलाल चौधरीको सभाध्यक्षत्व र राधेशरण यादवको प्रमुख आतिथ्यमा सम्पन्न भएको उक्त कार्यक्रम सोही उमाविका शिक्षक महेश्वर ठाकुरले सञ्चालन गर्नुभएको थियो।
<br><br>
ठीक १२ बजे प्रारम्भ भएको उक्त कार्यक्रममा विद्यालयका विद्यार्थी, शिक्षक, अभिभावक, आमन्त्रित अतिथिहरूको ठूलो उपस्थिति रहेको थियो । छात्राहरूको सुमधुर स्वागत गीतबाट प्रारम्भ भएको उक्त कार्यक्रममा विद्यालयका सहप्राचार्य आकाश श्रेष्ठले स्वागत मन्तव्य र विद्यालयका प्राचार्य रमेशकुमार लामाले उमाविको वार्षिक प्रतिवेदन पेस गर्नुभएको थियो। अन्य वक्ताहरूमा अभिभावककका तर्फबाट श्री भोजबहादुर शाहले मन्तव्य दिँदै गुणसतरीय शिक्षा दिँदै आएको यस उमाविले आफ्नो भौतिक र शैक्षिक अवस्था परिवर्तन गर्दै जानुपर्नेमा जोड दिनुभयो भने स्थानीय समाजसेवी रत्नमाया शेरचनले उमाविले प्रगतिको मापन गर्ने आधार सङ्ख्यात्मक नभई गुणात्मकतालाई बनाउनुपर्ने बताउनुभयो । विद्यालयका शिक्षक देवनारायण चौधरीले आफनो मन्तव्य राख्दै विद्यार्थीहरू अनशासित र लगनशीलता. प्रशासनको उत्प्रेरणा, प्रयोगमुखी शिक्षणसिकाइ निरन्तर मूल्याङ्कन विधिको उचित व्यवस्थापनबाट आफूहरूले उचित शैक्षिक वातावरण पाएकोमा गर्व गर्नुभयो । कार्यक्रमका प्रमुख अतिथिले आफ्नो मन्तव्यमा प्रत्येक उमाविले राष्ट्रिय आवश्यकताअनुसारको दक्ष, इमानदार, कर्मशील, राष्ट्रवादी जनशक्ति निर्माणमा जोड दिनुपर्ने कुरा राख्दै उमाविको प्रगतिको कामना गर्नुभयो।
<br><br>
 उक्त कार्यक्रममा वर्षभरि विद्यालयमा सञ्चालित अतिरिक्त क्रियाकलापमा प्रथम, द्वितीय र तृतीय हुने विद्यार्थीहरू, प्रत्येक कक्षामा उत्कृष्ट नतिजा ल्याउने विद्यार्थीहरू, उत्कृष्ट शिक्षकका साथै अन्य विभिन्न विधामा पुरस्कार वितरण गरिएको थियो । करिब ३ घण्टासम्म चलेको उक्त कार्यक्रमको अन्त्यमा विद्यार्थीहरूले सांस्कृतिक कार्यक्रम प्रदर्शन गरेका थिए।<br><br>
 कार्यक्रमको अन्त्यमा सभाका सभाध्यक्षले विद्यार्थी, अभिभावक, अतिथि, शिक्षक र अन्य सबैलाई धन्यवाद ज्ञापन गर्दै कार्यक्रम विसर्जन भएको घोषणा गर्नुभयो । त्यसपछि जलपानका लागि उचित व्यवस्था गरिएकाले सबै जना जलपान गर्दै आआफ्नो गन्तव्यतर्फ लाग्नुभयो।</p>
<h4 id="-">(ख) तपाई प्रत्यक्षदर्शी भएको कुनै दुर्घटना</h4>
<h4 id="-">मोटर साइकल दुर्घटना</h4>
<p>अव्यवस्थित सडक, उचित व्यवस्थापनको अभावले अत्यधिक दुर्घटना भइरहने काठमाडौँ
उपत्यकाको ललितपुर, सातदोबाटोमा एक जनाको ज्यान जानेगरी भएको सवारी दुर्घटना सम्बन्धी सत्यतथ्य पत्ता लगाई सुझाव सहितको प्रतिवेदन पेस गर्न ललितपुर जिल्ला प्रशासन कार्यालयले दिएको जिम्मेवारीअनुसार अवलोकन, अध्ययन, प्रत्यक्षदर्शीको बयान, प्रहरीको अनुसन्धान आदिको अध्ययन गरी तयार पारिएको प्रतिवेदन </p>
<p><strong>(क) स्थान मिति र समय</strong></p>
<p>मिति : २०७ ........ गते समय :</p>
<p>स्थान : सातदोबाटो, ललितपुर </p>
<p><strong>(ख) दुर्घटना भएको मोटरसाइकलको विवरण</strong></p>
<p>(अ) दर्ता नं. : बा ६३ प ६३६३</p>
<p>(आ) प्रकार : हिरो होन्डा स्प्लेन्डर १२५ सिसि</p>
<p><strong>(ग) दुर्घटनाको स्वरूप</strong></p>
<p>एकान्तकुनाबाट कोटेश्वर जाँदै गरेको मोटरसाइकल बाटोमा छरिएको गिटीमा चिप्लेर लड्दा पछाडिबाट तीव्र गतिमा आइरहेको बा ३ क १३५ नं. को मिनिबसले किचिँदा घटना स्थलमै सवारी चालकको मृत्यु भयो।</p>
<p><strong>(घ) कारण</strong></p>
<ul>
<li><p>मोटर साइकलको गति तीव्र हुनु </p>
</li>
<li><p>बाटो बिग्रेकाले छरिएको गिटीमा मोटरसाइकल चिप्लनु</p>
</li>
<li><p>मोटरसाइकल चालक सिकारु / अपरिपक्व हुनु</p>
</li>
<li><p>बस पनि तीव्र गतिमा भएकाले समयमा ब्रेक लगाउन नसक्नु</p>
</li>
<li><p>मोटर साइकल र बसको दूरी न्यून हुनु ।</p>
</li>
</ul>
<p><strong>(ङ) क्षति</strong></p>
<ul>
<li><p>मोटर साइकल चालकको बसको थिचाइका कारण घटना स्थलमै मृत्यु भएको </p>
</li>
<li><p>मोटर साइकल पूर्ण क्षति भएको </p>
</li>
<li><p>उत्तेजित भिडले आगजनी गर्दा बसमा आंशिक क्षति पुगेको।</p>
</li>
</ul>
<p><strong>(च) क्षतिपूर्ति</strong></p>
<p>उक्त दुर्घटनाको स्थलगत अध्ययन, प्रत्यक्षदर्शी तथा प्रहरीको अनुसन्धानलाई हेर्दा मोटर साइकल चालकको ज्यान गएकाले मृतकको परिवार, स्थानीय निकाय, यातायात व्यावसायीहरूको प्रत्यक्ष उपस्थितिमा गरिएको सहमति अनुसार मृतकका परिवारलाई क्षतिपूर्ति स्वरूप पाँच लाख रुपैयाँ दिलाएको।</p>
<p><strong>(छ) सुझावहरू</strong></p>
<ul>
<li><p>सवारी चालक अनुमतिपत्र कडाइका साथ लागू गर्नुपर्ने </p>
</li>
<li><p>निश्चित गतिमा मात्र सवारी चलाउन पाउने कानुनी व्यवस्था हुनुपर्ने</p>
</li>
<li><p>चालकलाई दुर्घटना सम्बन्धी चेतना दिने कार्यक्रम नियमित सञ्चालन गर्नुपर्ने</p>
</li>
<li><p>बाटोको क्षमता अभिवृद्धि गर्नुपर्ने।</p>
</li>
</ul>
<p><strong><em>प्रतिवेदक</em></strong> &nbsp; 
दुर्घटना अनुसन्धान आयोग</p>
<p><br></p>
<h4 id="-">(ग) तपाईंले गर्नुभएको कुनै भ्रमण</h4>
<h4 id="-">शिखर यात्रा</h4>
<p>यात्रा आफैंमा एउटै अपूर्णताको प्रतीक हो । मानिसहरू जीवनलाई दुई दिनको सम्झन्छन् तर प्रकाश लुइटेल भन्छन्, स्रष्टाहरूको जीवन तीन दिनको हुन्छ। उनीहरू एक दिन लोकयात्रामा र एक दिन पञ्चमहाभूतमा गएर विलीन हुन्छन् अनि एक दिन सिर्जनाका नसानसामा सल्बलाइरहन्छन्, बोलाइरहन्छन्, सम्झाइरहन्छन, गाइरहन्छन् र आइरहन्छन् । त्यसैले कलासाहित्य कहिल्यै बुढो हुँदैन न स्रष्टाहरूका सिर्जनाको अमारत्व नष्ट हुन्छ । जीवन गाएर कहिल्यै रित्तो हुँदैन, भात पस्किएर खाइसकेको खाली भाँडोजस्तो । हरेक कुराका सिमा र सम्भावना दुवै हुन्छन् । अनि कति कुरामा विकल्प हुन्छ भनी कतिमा निर्विकल्प र यात्रामा पनि अनेक विकल्प हुन्छन् । ती महान् यात्राहरू मध्येको एउटा महत्त्वपूर्ण पाइलो हो, नेपाली साहित्यका अथक र अविराम भोका यात्रु कृष्णप्रसाद पराजुली (१९९२ -२०७०) को शिखर यात्रा (२०६३) । यो यात्रा आत्मकथा र वंशवृक्ष, परिवार र थातबासको बेलीविस्तार गरी दुई खण्डमा विभक्त भएको छ भने यात्रा वृत्तान्त अझर, अजर र अमर दस्तावेज बनेको छ । बाल्यकालको प्राकतिक जीवनशैलीका शाश्वत पक्षहरूलाई नागबेली नपारी वर्णन गर्नसक्नु उनको खुबी हो। पाण्डित्य प्रदर्शन वा व्यास शैलीलाई अँगाल्दा मात्र विद्वान भइन्छ भन्नेहरूका लागि तब यसले दरै जबाफ दिएको छ । उनको यो समास शैलीमूलक झरना प्रवाह वर्णनलले अनन्त सम्भावनाहरूलाई अजस्र पाराले सलल बगाएको छ। यति रोचक, रहस्यमय र जीवनदायी यात्राको वर्णन पढ्दा त म आफै उकालो लागिरहे जस्तो अनुभूति गरिरहेको छु।</p>
<h2 id="-">सुनाइ पाठ ८</h2>
<p>सामान्यतः सोर वर्षदेखि चालिस वर्ष उमेर समूहका मानिसलाई युवा भनिन्छ । समाजमा देखिएका विकृति विसङ्गति हटाउन यस समूहका मानिसको महह्नवपूर्ण भूमिका रहन्छ। जहाँका युवाहरू शिक्षित र सुसंस्कृत हुन्छन्, त्यहाँ अन्धविश्वास र कुरीतिले स्थान पाउँदैन । शिक्षित युवाले अन्ध रुढिवादी परम्परालाई फाल्न सक्छन् । समाजमा शिक्षाको ज्योति छर्न सक्छन् । चेतनाको उज्यालो बाँड्न सक्छन् । जब समाजमा युवा वर्ग शिक्षित र सुसंस्कृत हुन्छन्, त्यहाँ गरिबी स्वतः हटेर जान्छ। साङ्गठनिक रूपमा रहेको आपराधिक गतिविधि बढ्न पाउँदैन । लागुपदार्थको दुर्व्यसन जस्तो युवाघातक विकृतिलाई उनीहरूले मात्र निमिट्यान्न पार्न सक्छन् । समाजमा श्रमप्रति श्रद्धाभाव जगाई सबै युवालाई आफ्नो क्षमता
र दक्षताअनुसारको काम गर्न प्रेरणा प्रदान गर्दछन् । समाजमा रहेको भ्रष्टाचारको भन्डाफोर गर्न सक्छन् । यसका कारण र स्रोतहरू पत्ता लगाई समाजबाट भ्रष्टाचारको जरो उखेलेर सदाका लागि मिल्काउन सक्छन् । दोषीलाई दण्डसजाय र असल मानिसलाई पुरस्कृत गर्न सक्छन् ।
यसका लागि युवा वर्ग सङ्गठित रूपमा लाग्नुपर्दछ। एकले थुकी सुकी सयले थुकी नदी भने जस्तै सबै युवा एकसाथ मिलेर समाजमा देखापरेको यावत् विकृति निर्मूल पार्न लाग्ने हो भने यो सम्भव छ। अब समाजलाई बर्बाद हुन नदिई सम्पूर्ण युवाहरू यस कार्यमा एकसाथ जुट्न जरुरी छ।</p>

</body>
</html>