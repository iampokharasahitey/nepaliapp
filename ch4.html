<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Document</title>
    <style>
        table, td, th {
          border: 1px solid black;
          padding: 5px;
        }
        
        table {
          width: 100%;
          border-collapse: collapse;
        }
        p{
            text-align: justify;
        }

        u{
            font-size: 17px;
            font-weight: bolder;
        }
        img{
          display: block;
          margin-left: auto;
          margin-right: auto;
          width: 50%;
        }
        b{
          text-align: center;
        }
         p img{
           float: right;
           height: 400px;
           width: 300px;
         }
         h4{
           border: solid 2px;
           padding: 5px;
           text-decoration-color: none;
         }
    </style>
</head>

<h1 id="-">पाठ ४ - योगमाया</h1>
<h2 id="-">जीवनीको सारांश</h2>
<p>युगान्तकारी क्रान्तिकारी मान्यता, विचार, सिद्धान्त र व्यवहारबाट देशमा आमूल परिवर्तनको शङ्खघोष गर्ने चेतनशील महिलाका रूपमा योगमायाले राणा शासनलाई समेत चुनौति दिएको पाइन्छ। भूगोलले मानिसलाई सीमित बनाउन सक्दैन
भन्ने प्रबल विचारकी धनी योगमायाले कुरीति, महिला मुक्तिका तगारा, जातीय छुवाछूत विरुद्ध आवाज बुलन्द बनाई
प्रेरणाको स्रोतका रूपमा काम गरेकी छिन् । वैराग्य जीवन अवलम्बन गरी समाज रूपान्तरणमा लाग्ने योगमाया 
(वि.सं. १९२४-१९९८) को यात्रा नेपाल र भारतको आसामसम्म पुगेको देखिन्छ । भोजपुर जिल्लाको सिमले 
गाउँमा वि.सं. १९२४ मा श्रीलाल न्यौपने र चन्द्रकला न्यौपानेकी जेठी छोरीका रूपमा जन्मिएकी योगमायाको
सात वर्षको उमेर विवाह भए पनि दुई वर्षमै पतिको निधन भएपछि घर र माइती दुवैतिरबाट उपेक्षाको बोझ
 सहन नसकी विद्रोहको ज्वाला दन्काइन् । उनले तीन पटक विवाह गरेको देखिन्छ। सामाजिक, धार्मिक, 
चेतनामूलक आदि क्रियकलापमा सहभागी हुन थालेपछि उनमा विसङ्गति विरुद्ध लड्ने र चेतनाको लहर 
व्यापक रूपमा फैलाउने भावना जागृत भएको देखिन्छ । भोगवादी चिन्तन त्यागवादी चिन्तनमा परिवर्तन 
हुन थालेपछि वैराग्य चेतनाले व्यापकता पाएको र सामाजिक रूपमा आध्यात्मिक कार्य गर्ने तथा ज्ञान र
अनुभवको प्रयोग गर्ने अवसरलाई नेतृत्व दिन उनी सफल भएको पाइन्छ । प्रवचन, योगसाधना र तपस्याबाट
शुभेच्छु एवम् भक्तजनहरूलाई प्रशिक्षित गर्न सफल हुँदै गइन् । उनको तपस्याको उद्देश्य साधनाको प्राप्ति 
र सबै खाले लोभ तथा मोहबाट मुक्त भई समाज सुधारमा समर्पित हुनु थियो । धार्मिक, सामाजिक, 
प्रशासनिक र राजनीतिक, आर्थिक, जातीय छुवाछूत आदि विकृति विरुद्ध आवाज घन्काउँदै रुपान्तरणका
पक्षमा उनले ठूलो योगदान पुयाएकी थिइन् । छुवाछूत प्रथा, सती प्रथा, दासप्रथा, बालविवाह, न्यायिक
प्रणाली, साहु महाजनहरूको शोषण आदि विरुद्ध खुलेरै अगाडि सरिन्। लोककल्याण, मानवता र 
समन्याय नै धर्म हो भन्दै उनले पण्डित प्रेमनारायणलाई सत्य धर्मको भिक्षा माग्न जुद्धशमशेरका पठाइन्
पनि । पछि उनी आफैंले जुद्धशमशेरलाई भेटे पछि त्यसमा खासै सुनुवाई भएन । विद्रोह स्वरूप 
उनले अग्न्सिमाधिको प्रयास गरेर पनि त्यो सफल नभएको तर त्यस युगमा उनको विद्रोह साहसी र 
दृढ सङ्कल्पी महिलाको सशक्त विरोध हो भन्ने स्पष्ट हुन्छ । सत्य धर्मको भिक्षा प्राप्त गर्ने उनको
इच्छा सफल नभएपछि ६८ भक्तजनहरू सहित अधर्मको अन्त्य होस्, धर्मराज्य स्थापना होस्, 
मुक्तिको द्वार खुलोस् भन्दै वि.सं. १९९८ असार २२ गते हरिशयनी एकादशीका दिन अरुण नदीमा
जलसमाधि लिइन् । असभ्य समाज र अनुदार राज्य व्यवस्थाका विरुद्धमा उनले गरेको त्याग 
आज पनि अविस्मरणीय छ। छुवाछूत, शोषण, भ्रष्टाचार आदि विकृति विरुद्ध उनको अभियान 
तत्कालीन सामन्ती प्रथाका लागि असामान्य चुनौती रहेको स्पष्ट छ । उनका क्रान्तिकारी विचार 
र व्यवहारको राष्ट्रिय तथा अन्तर्राष्ट्रिय क्षेत्रमा समेत मुक्त कण्ठले प्रशंसा गरेका छन् । सर्वार्थ 
योगवाणी, योगमाया उपन्यास आदि कृतिहरू प्रकाशित भएका छन् । योगमाया विश्वविद्यालय 
स्थापना गर्ने प्रयत्न पनि भइरहेको छ । आदर्शमय, अनुकरणीय, उदाहरणीय र प्रशंसनीय व्यक्तित्वकी
धनी योगमायाको चेतनशील सोच आज पनि बन्दनीय छ।</p>
<hr>
<hr>
<h2 id="-">शब्दभण्डार</h2>
<h3 id="-">१. दिइएका शब्द र अर्थबिच जोडा मिलाउनुहोस्</h3>
<p><strong>उत्तर :-</strong></p>
<table border="1">
<thead>
<tr>
<th style="text-align:left"><strong><em>शब्द</em></strong></th>
<th style="text-align:left"><strong><em>अर्थ</em></strong></th>
</tr>
</thead>
<tbody>
<tr>
<td style="text-align:left">(क) जलसमाधी पीडा</td>
<td style="text-align:left">पानीमा डुबेर गरिने प्राणत्याग</td>
</tr>
<tr>
<td style="text-align:left">(ख) बडाहाकिम</td>
<td style="text-align:left">राणा शासनका समयमा र त्यसपछि पनि केही समय जिल्लाको सर्वोच्च प्रशासक</td>
</tr>
<tr>
<td style="text-align:left">(ग) आर्य समाज</td>
<td style="text-align:left">सनातन धर्ममा उदारता ल्याउन अभियान चलाउने एक धार्मिक सम्प्रदाय वैधव्य विधवा हुनुको भाव</td>
</tr>
<tr>
<td style="text-align:left">(घ) वैधव्य</td>
<td style="text-align:left">विधवा हुनुको भाव</td>
</tr>
<tr>
<td style="text-align:left">(ङ) हठयोग</td>
<td style="text-align:left">पतञ्जलिद्वारा प्रतिपादित योग (यम, नियम, आदि) द्वारा शरीरलाई धेरै कष्ट दिएर चित्तवृत्तिलाई अन्तर्मुखी पार्ने योगको एक विधि</td>
</tr>
<tr>
<td style="text-align:left">(च) प्रताडन</td>
<td style="text-align:left">पीडा</td>
</tr>
<tr>
<td style="text-align:left">(छ) विचारी</td>
<td style="text-align:left">मुद्दा मामिलाको निचोड खिचेर न्यायाधीशलाई अवगत गराउने व्यक्ति</td>
</tr>
<tr>
<td style="text-align:left">(ज) पञ्चाग्नि</td>
<td style="text-align:left">वरिपरि पाँच किसिमको अग्नि बालेर गरिने तपस्या</td>
</tr>
</tbody>
</table><br>
<h3 id="-">२. पाठ पढी गाढा गरिएका पदावलीको सट्टामा मिल्ने शब्द छानेर लेख्नुहोस् :</h3>
<p>(क) ऋण, धन, प्रेम, घृणा, ईर्ष्या, घमन्ड, माया, मोह, सन्तान र जिम्मेवारी सबै सांसारिक
जञ्जाल सम्मँदा त युवा उमेरमै <strong>सन्यास धर्म ग्रहण गरेको व्यक्ति</strong> बनेर हिडौँ जस्तो लाग्छ।</p>
<p><strong>उत्तर :-</strong></p>
<p>ऋण, धन, प्रेम, घृणा, ईर्ष्या, घमन्ड, माया, मोह, सन्तान र जिम्मेवारी सबै सांसारिक
जञ्जाल सम्झंदा त युवा उमेरमै <strong>सन्यासी</strong> बनेर हिडौँ जस्तो लाग्छ।</p>
<p>(ख) <strong>परम्परादेखि चल्दै आएको</strong> संस्कृतिको नाममा समाजमा आज पनि छुवाछूत र जातपातका
आधारमा भेदभाव गर्नेहरू छन्।</p>
<p><strong>उत्तर :-</strong></p>
<p><strong>सनातन</strong> संस्कृतिको नाममा समाजमा आज पनि छुवाछूत र जातपातका आधारमा भेदभाव
गर्नेहरू छन्।</p>
<p>(ग) योगमायाले यही ज्ञान र अनुभवका आधारमा पण्डितहरूसँग <strong>शास्त्रीय विषयमा तर्क वितर्क</strong> गर्ने तथा समाजका पुरुषहरूसँग बहस पनि गर्न थालिन् ।</p>
<p><strong>उत्तर :-</strong></p>
<p>योगमायाले यही ज्ञान र अनुभवका आधारमा पण्डितहरूसँग <strong>शास्त्रार्थ</strong> गर्ने तथा समाजका पुरुषहरूसँग बहस पनि गर्न थालिन्।</p>
<p>(घ) योगमायाले तत्कालीन राणा शासकसामु धर्मराज्य स्थापनाको माग राखेकी थिइन् र त्यो माग पूरा नभए <strong>अग्निमा पसेर गरिने प्राणत्याग गर्ने घोषणा</strong> गरेकी थिइन्।</p>
<p><strong>उत्तर :-</strong></p>
<p>योगमायाले तत्कालीन राणा शासकसामु धर्मराज्य स्थापनाको माग राखेकी थिइन् र त्यो माग पूरा नभए <strong>अग्नि समाधि</strong> गरेकी थिइन् ।</p>
<br>
<h3 id="-">३. दिइएका शब्द प्रयोग गरी वाक्य बनाउनुहोस् :</h3>
<p><strong>उत्तर :-</strong></p>
<p>स्वसिकाइ : योगमायाले <strong>स्वसिकाइ</strong>बाट जीवन र जगत्का बारेमा गहिरो अनुभव हासिल गरिन्।</p>
<p>विद्रोह : द्वन्द्व, प्रश्न र प्रतिप्रश्नले <strong>विद्रोह</strong> बढाएँछ।</p>
<p>सञ्जाल : विश्वमा सामाजिक <strong>सञ्जाल</strong>को व्यापक प्रयोग भएको छ रे भाइ !</p>
<p>धाराप्रवाह : योगमायाले <strong>धाराप्रवाह</strong> रूपमा प्रवचन दिइन्।</p>
<p>योगसाधना : तपस्या र <strong>योगसाधना</strong>बाट वैराग्य भाव जागृत गराउन सकिन्छ।</p>
<p>निराहार : सधैंभरि <strong>निराहार</strong> व्रत बस्नु आवश्यक छैन ।</p>
<p>वर्णाश्रम : नेपालमा मल्लकालमा <strong>वर्णाश्रम</strong> व्यवस्था रहेको थियो।</p>
<p>स्वेच्छिक : मानव जीवनमा दबाबबाट भन्दा <strong>स्वेच्छिक</strong> भावनाले बढी प्रगति गर्न सकिन्छ।</p>
<p>यज्ञस्थल : योगमायाले ठूलो <strong>यज्ञस्थल</strong> बनाई, मानिसहरूलाई आध्यात्मिक चेतना जगाइन् ।</p>
<p>स्मृति : पूर्वीय मान्यतामा श्रुतिपछि <strong>स्मृतिको</strong> प्रभाव देखिएको हो।</p>
<br>


<h3 id="-">४. दिइएका शब्दहरू प्रयोग गरी एउट अनुच्छेद लेख्नुहोस् :</h3>
<p>सासू, नन्द, आमाजू, सम्धी, जेठान, भदै, ससुरा</p>
<p><strong>उत्तर :-</strong></p>
<p>पतिका आमाबाबु वा पत्नीका आमाबाबुलाई सासूससुरा भन्ने गरिन्छ । पतिकी बहिनीलाई नन्द र दिदीलाई आमाजूको साइनो लगाउने चलन पुरानै हो तर हाल नन्दलाई बहिनी र आमाजूलाई दिदी नै भन्ने चलन पनि छ । श्रीमतीको दाजुलाई जेठान भन्ने गरिन्छ । बुहारीको ससुरा र छोराको ससुरा बीचको साइनो सम्धी हो। दिदी बहिनीले दाजुभाइकी छोरीलाई भदै भनेर सम्बोधन गर्छन् ।</p>
<hr>
<hr>
<h2 id="-">बोध र अभिव्यक्ति</h2>

<h3 id="-">१. पाठ पढ्नुहोस् र दिइएका प्रश्नहरूको उत्तर भन्नुहोस् :</h3>
<p><strong>(क) योगमायाको जीवनी कति अनुच्छेदमा संरचित छ ?</strong></p>
<p><strong>उत्तर :-</strong>
योगमायाको जीवनी नौ अनुच्छेदमा संरचित छ।</p>
<p><strong>(ख) चौथो अनुच्छेदमा कतिओय वाक्य छन् ?</strong></p>
<p><strong>उत्तर :-</strong>
चौथो अनुच्छेदमा २५ ओटा वाक्य छन् ।</p>
<p><strong>(ग) दोस्रो अनुच्छेदमा योगमायाको जीवनको कुन अवस्थाको वर्णन छ ?</strong></p>
<p><strong>उत्तर :-</strong>
दोस्रो अनुच्छेदमा योगमायाको जीवनको जन्म, विवाह, विधवा, पुनर्विवाह आदि अवस्थाको वर्णन छ।</p>
<p><strong>(घ) योगमायाको जलसमाधिको सन्दर्भ कुन अनुच्छेदमा छ ?</strong></p>
<p><strong>उत्तर :-</strong>
योगमायाको जलसमाधिको सन्दर्भ आठौँ अनुच्छेदमा छ।</p>
<br>
<h3 id="-">२. दिइएका वाक्यहरू जीवनीको कुन अनुच्छेदमा छन्, पत्ता लगाउनुहोस् :</h3>
<p>(क) उनले तपस्याका निराहार, जलाहार, अल्पाहार जस्ता विधिहरूको प्रयोग गर्थिन्।</p>
<p><strong>उत्तर :-</strong> अनुच्छेद ४</p>
<p> (ख) यस्ता सामाजिक, धार्मिक कार्य, आर्यसमाजीहरूको सुधार चेतना र साधुसन्तहरूको सङ्गतले योगमायामा जीवन र समाजलाई हेर्ने नयाँ चेतना जागृत भइरहेको थियो।</p>
<p><strong>उत्तर :-</strong> अनुच्छेद ३</p>
<p>(ग) धर्मलाई राज्यले पनि मानवताको कोणबाट हेर्नुपर्छ भन्ने धारणा राख्ने योगमाया समन्यायमा
जोड दिन्थिन्।</p>
<p><strong>उत्तर :-</strong> अनुच्छेद ७</p>
<p>(घ) योगमायाले वि.सं. १९९५ को कात्तिक २७ गते शनिबारका दिन सरकारले &#39;सत्य धर्मको भिक्षा&#39; नदिए आफ्ना तमाम भक्तसहित अग्निसमाधि लिने घोषणा गरिन् ।</p>
<p><strong>उत्तर :-</strong> अनुच्छेद ७</p>
<p>सत्यनिष्ठा र समतामूलक समाजको सपनाका लागि अनौठो क्रान्ति गर्ने योगमायाको देन मानव सभ्यताको स्मृतिमा अमीट रहेको छ।</p>
<p><strong>उत्तर :-</strong> अनुच्छेद ९</p>
<br>
<h3 id="-">३. दिइएका मितिमा योगमायाको जीवनसँग सम्बन्धित कुन कुन घटना भएका हुन्, भन्नुहोस् :</h3>
<p><strong>उत्तर :-</strong></p>
<p>(क) वि.सं. १९२४ : योगमायाको जन्म</p>
<p>(ख) वि.सं. १९७३ : छोरी नैनकला र भाइका साथ मझुवाबँसी पुगेकी</p>
<p>(ग) वि.सं. १९८२ : दासप्रथा अन्त्य गर्ने घोषणा भएकोमा हर्ष प्रकट</p>
<p>(घ) वि.सं. १९८८ : उफ्रौलीटारको कुटी अरुण नदीले बगाएपछि इच्वा पारिको गौडिनीमा सरेकी</p>
<p>(ङ) वि.सं. १९९२ : अनुयायीसहित खाम्पालुङ हिमाल पार गरेर तपस्या गरेकी</p>
<p>(च) वि.सं. १९९३ : काठमाडौँ गएर राणा प्रधानमन्त्री जुद्धशमशेरलाई भेटेकी</p>
<p>(छ) वि.सं. १९९५ : तमाम भक्तसहित अग्निसमाधि लिने घोषणा</p>
<p>(ज) वि.सं. १९९७ : भोजपुरकै उच्च पहाडी क्षेत्र चायाँबोटे सिरान तोरी बारकिो छेउको अग्लो थुम्कामा बसेर तेइस दिनसम्म तपस्या गरेकी</p>
<p>(झ) वि.सं. १९९८ : अरुण नदीमा जलसमाधि लिएकी</p>
<br>
<h3 id="-">४. जीवनीका आधारमा घटनाक्रम मिलाएर लेख्नुहोस् :</h3>
<p><strong>(क) अग्निसमाधिको घोषणा तर असफल</strong></p>
<p><strong>(ख) जलसमाधिको तयारी र सफलता</strong> </p>
<p><strong>(ग) भागेर माइती जानु</strong> </p>
<p><strong>(घ) आसामबाट फर्किनु</strong> </p>
<p><strong>(ङ) आर्यसमाजी हुनु</strong></p>
<p><strong>(च) दीक्षा लिई सन्यासी बन्नु</strong> </p>
<p><strong>(छ) दास प्रथा, सती प्रथाका विरुद्ध आवाज दिनु</strong> </p>
<p><strong>(ज) निराहार, अल्पहार र जलाहार भएर तपस्या गर्नु</strong> </p>
<p><strong>(झ) विधवा हुनु र पुनर्विवाह गर्नु</strong></p>
<p><strong>(ञ) उफ्रौलीयरमा कुटी बनाउनु</strong></p>
<p><strong>उत्तर :-</strong></p>
<p>(क) भागेर माइती जानु</p>
<p>(ख) विधवा हुनु र पुनर्विवाह गर्नु</p>
<p>(ग) आर्यसमाजी हुनु</p>
<p>(घ) आसामबाट फर्किनु</p>
<p>(ङ) दीक्षा लिई सन्यासी बन्नु</p>
<p>(च) उफ्रौलीटारमा कुटी बनाउनु</p>
<p>(छ) निराहार, अल्पहार र जलाहार भएर तपस्या गर्नु</p>
<p>(ज) दास प्रथा, सती प्रथाका विरुद्ध आवाज दिनु</p>
<p>(झ) अग्निसमाधिको घोषणा तर असफल</p>
<p>(ञ) जलसमाधिको तयारी र सफलता</p>
<br>
<h3 id="-">५. पाठको चौथो अनुच्छेद पढ्नुहोस् र सोधिएका प्रश्नहरूको छोटो उत्तर दिनुहोस् :</h3>
<p><strong>(क) योगमायाले कुटी बनाएका ठाउँहरूको नाम लेख्नुहोस् :</strong></p>
<p><strong>उत्तर :-</strong> योगमायाले कुटी बनाएका ठाउँहरू मझुवाबेंसी, उफ्रौलीटार र इच्वापारिको गाँडिनी हुन् ।</p>
<p><strong>(ख) मानिसहरू योगमायासँग प्रभावित हुनुको कारण के हो ?</strong> </p>
<p><strong>उत्तर :-</strong> मानिसहरू योगमायासँग प्रभावित हुनाको कारण उनको योगसाधना र तपस्या हो।</p>
<p><strong>(ग) योगमायाले किन तपस्या गरेकी हुन् ?</strong> </p>
<p><strong>उत्तर :-</strong> तपस्याले दृढ बनाउँछ भन्ने विश्वासकै कारण योगमायाले तपस्या गरेकी हुन् ।</p>
<p><strong>(घ) &#39;उनी कहिले निराहार, कहिले जलाहार, कहिले अल्पहार तपस्या गर्थिन्&#39; भन्नुको तात्पर्य के हो?</strong></p>
<p> <strong>उत्तर :-</strong> तात्पर्य हो लोभ, मोह आदिबाट तपस्याले उन्मुक्ति दिन्छ र वातावरणीय समायोजनमा बल पुयाउँछ। उनी कहिले निराहार, कहिले जलाहार, कहिले अल्पहार तपस्या गर्थिन् । </p>
<p><strong>(ङ) योगमायाले जलसमाधि नलिएको भए आन्दोलनले कस्तो स्वरूप लिन्थ्यो होला, अनुमान गरी लेख्नुहोस्।</strong></p>
<p> <strong>उत्तर :-</strong> योगमायाले जलसमाधि लिने समयम वृद्धावस्थाम पुगिसकेकी थिइन्, तसर्थ उनले जलसमाधि नलिएको भए पनि कायापलट हुने खासै सम्भावना थिएन । तर उनले जलसमाधि लिएको एक दशक पनि नपुगी राणा शासनको अन्त्य भएकाले व्यवस्था परिवर्तनमा समेत उनको योगदान स्थापित हुन सक्थ्यो होला भन्ने अनुमान गर्न सकिन्छ। </p>
<br>
<h3 id="-">६. योगमाया छुवाछूतरहित ..... अविस्मरणीय रहेको छ, जीवनीको अंश पर्दा सोधिएका प्रश्नहरूको उत्तर दिनुहोस्ः</h3>
<p>योगमाया छुवाछुतरहित, शोषणरहित र भ्रष्टाचाररहित नेपाली समाजको खोजीमा लागिन् र शासकहरूका विरुद्ध विद्रोह गरिन् । उनले योगसाधना, ध्यान, तपस्या, प्रवचन र सामाजिक व्यवहारका माध्यमबाट सती प्रथा, दास प्रथा, छुवाछूत जस्ता कुरीतिबाट मुक्त न्यायपूर्ण समाज निर्माण गर्ने प्रयास गरिन् । तत्कालीन सामन्ती समाजका अगुवाहरूले यसलाई सुनेनन् । समाजमा सचेत विद्रोहको रूपमा रहे पनि पुराना विचारका मान्छेहरूका लागि उनका विचार रुचिकर थिएनन् । सबैतिरबाट आफ्नो विचारलाई नस्विकारिएपछि सामूहिक जलसमाधिका माध्यमबाट विद्रोहको नेतृत्व लिने योगमाया भौतिक रूपमा जलसमाधिकै मितिदेखि हामीसामु रहिनन् । सत्यनिष्ठा र समतामलक समाजको सपनाका लागि अनौठो क्रान्ति गर्ने योगमायाको देन मानव सभ्यताको स्मृतिमा अमीट रहेको छ। उनको स्मृतिमा &#39;सर्वार्थ योगवाणी&#39; नामक कृतिसमेत प्रकाशन भएको छ । अमेरिकी प्राध्यापक बारबरा निम्री अजिज र बेलायती विद्वान् माइकल हटका अनुसन्धानात्मक कृतिहरूमार्फत उनको अदम्य साहसको चर्चा नेपाली भूगोल नाघेर अमेरिका र यूरोपसम्म फैलिएको छ । उनका जीवनमा आधारित &#39;योगमाया&#39; शीर्षकको उपन्यास पनि प्रकाशित छ। यसरी औपचारिक शिक्षा आर्जन गर्ने अवसर नपाए पनि योगसाधना, तपस्या, ध्यान, चिन्तन र प्रवचनका माध्यमबाट सामाजिक सचेतन विकास गर्ने योगमायाको जीवन आदर्श र सभ्य समाजको निर्माणका लागि अविस्मरणीय रहेको छ।</p>
<p><strong>(क) योगमाया कस्तो समाजको खोजीमा लागिन् ?</strong></p>
<p> <strong>उत्तर :-</strong> योगमाया छुवाछूत रहित, शोषणरहित, भ्रष्टाचारहित र सत्य धर्मयुक्त समाजको खोजीमा लागिन्। </p>
<p><strong>(ख) तत्कालीन समाजले आफ्नो विचारलाई अस्वीकार गरेपछि उनले कसरी विद्रोह गरिन् ?</strong></p>
<p> <strong>उत्तर :-</strong> तत्कालीन समाजले आफ्नो विचारलाई अस्वीकार गरेपछि उनले सामूहिक जलसमाधिको माध्यमबाट विद्रोह गरिन्।</p>
<p> <strong>(ग) योगमायाको सम्मानमा के-कस्ता कामहरू भएका छन् ?</strong></p>
<p> <strong>उत्तर :-</strong> योगमायाको सम्मानमा अमेरिकी प्राध्यापक बारबरा निम्री अजिज र बेलायती विद्वान् माइकल हटले उनको प्रशंसा गरेका छन् भने &#39;सर्वार्थ योगवाणी&#39; नामको कृति र योगमायाcउपन्यास आदि रचिएका छन् । उनको जीवनीमा आधारित चलचित्र पनि बनाइएको छ ।</p>
<br>
<h3 id="-">७. दिइएको जीवनीको अंश पढी सोधिएका प्रश्नहरूको उत्तर लेख्नुहोस् :</h3>
<p>सन्यासी जीवन सुरु गरेसँगै योगमायामा सामाजिक चेतना सलबलायो । उनी धार्मिक, सामाजिक, प्रशासनिक, आर्थिक तथा राजनीतिक क्षेत्रमा विद्यमान सबै खाले विकृतिहरूका बारेमा खुलेर विरोध गर्न थालिन् । उनी छुवाछुतलाई मानव सभ्यताको सबैभन्दा ठुलो कलङ्क ठान्थिन् । त्यसैले कुनै पनि सामाजिक कार्यमा मानिसहरूलाई छुत र अछुत तथा माथिल्लो जात र तल्लो जातमा छुट्याउनु घोर अपराध मान्थिन् । सनातनी परम्पराको नाममा जातका आधारमा फरक फरक कानुन प्रचलनमा रहेको त्यस समयको समाजमा छुवाछुत र जातपात नमान्नु घोर आपत्तिको विषय हुन्थ्यो। त्यस्ता व्यक्तिहरू विभिन्न दण्डका भागी हुन्थे । त्यस्तो कठोर राणाकालीन समयमा पनि उनले छुवाछुत तथा वर्णाश्रमको खुलेर विरोध गरिन् । पूजा, आराधना, भजन, कीर्तन, प्रसाद वितरण र ग्रहणमा तिनीहरूलाई सहभागी गराएर उनले आफ्नो धारणालाई व्यवहारमा पनि उतारिन् । उनका थुप्रै भक्तहरू कथिन दलित पनि थिए र उनीहरू सबै जना विनाभेदभाव सबै गतिविधिमा संलग्न हुन सक्थे । उनको आश्रममा प्रचलित यस किसिमको छुवाछुतरहित वातावरण देखेर कथिन सनातनीहरू योगमायाको खुब आलोचना गर्थे ।</p>
<p><strong>प्रश्नहरू:-</strong></p>
<p> <strong>(क) योगमायाको धर्मसम्बन्धी मान्यता कस्तो रहेको थियो ?</strong> </p>
<p>  <strong>उत्तर :-</strong> छुवाछूतलाई अपराध मान्थिन् । पूजा, आराधना,भजन, कीर्तन, प्रसाद वितरण र ग्रहणमा
दलित र गैरदलितलाई सहभागी गराइन् । आश्रमलाई साझा बनाइन् । यसर्थ योगमायको धर्म
सम्बन्धी दृष्टिकोण उदारवादी र सुधारवादी रहेको थियो।</p>
<p><strong>(ख) पाठसमेतका आधारमा योगमायाले गरेका सुधारका प्रयासहरूको वर्णन गर्नुहोस्।</strong></p>
<p> <strong>उत्तर :-</strong> धार्मिक, सामाजिक, प्रशासनिक, आर्थिक र राजनीतिक क्षेत्रमा रहेका विकृतिहरू बढार्न
चाहिन्थन् । छुवाछूत प्रथा, दास प्रथा, बालविवाह, लैङ्गिक विभेद आदिको विरोध गरिन् । स्वेच्छिक रूपमा विधवा विवाह गरेर विद्रोहको स्वर दिइन् । जनचेतना ल्याउन आध्यात्मिक बाटो रोजिन् । यिनै योगमायाले गरेका सुधारका प्रयासहरू हुन्। </p>
<br><h3 id="-">८. उत्तर दिनुहोस् :</h3>
<p><strong>(क) योगमायाको बाल्यकाल र किशोरावस्था कस्तो रह्यो ?</strong></p>
<p> <strong>उत्तर :-</strong> योगमायाको सात वर्षको उमेरमा विवाह भएको थियो भने नौ वर्षमा विधवा भएकी थिइन् । अनेक यातना सहदै चौध वर्षसम्म घरमै बसिन् । त्यसपछि असह्य वेदना लिएर माइत पुगिन् । त्यहाँ पनि उनको सम्मान नभएर विद्रोही भाव पलाएपछि आसाम पुगिन् र दुईपटक विवाह गरिन् । नैनकला नामकी छोरी जन्मिएपछि उनी सामाजिक क्रियाकलापतिर लागिन्।</p>
<p> <strong>(ख) योगमाया कसरी आध्यात्मिक विषयमा आकृष्ट भइन् ?</strong></p>
<p><strong>उत्तर :-</strong> सामाजिक, धार्मिक कार्य, आर्यसमाजीहरूको सुधार चेतना र साधुसन्तहरूको सङ्गत,
वैराग्यचेतको वीजारोपण आदिले योगमाया आध्यात्मिक विषयमा आकृष्ट भइन् ।</p>
<p><strong>(ग) योगमायाको साधना र तपस्याका बारेमा उल्लेख गर्नुहोस् :</strong></p>
<p><strong>उत्तर :-</strong> शास्त्रार्थ, बहस, प्रवचन आदिमा सहभागी बन्ने, स्वर्गद्वारी महाप्रभु, अभयनन्दबाट दीक्षा
ग्रहण गरी सन्यासी हुने, योगसाधनामा लीन हुने र निराहार, जलाहार, अल्पहार तपस्या आदिबाट सिद्धि प्राप्त गर्ने, कुटी बनाएर बस्ने आदि योगमायाको साधना र तपस्याका बारेमा उल्लिखित कुराहरू हुन्।</p>
<p><strong>(घ) योगमायाको अग्नि समाधिको योजना कसरी असफल भयो ?</strong></p>
<p><strong>उत्तर :-</strong> अग्निसमाधिको एक दिन अघि नै धनकुटाबाट बडाहाकिम माधवशमशेरको नेतृत्वमा खटिएको फौज र भोजपुरबाट खटिएको फौजले अग्निसमाधिमाथि प्रतिबन्ध लगाएको तथा योगमाया लगायत महिलाहरूलाई बन्दी बनाएकाले योगमायाको अग्निसमाधिको योजना असफल भयो।</p>
<p><strong>(ङ) योगमायाको जीवनीबाट पाइने शिक्षा के हो ?</strong> </p>
<p><strong>उत्तर :-</strong> बढी दबाउन खोजियो भने विद्रोहको भावना जागृत हुन्छ । रूपान्तरणका लागि सचेत क्रान्तिको आवश्यकता पर्छ । भोगबाट भन्दा त्यागबाट परिवर्तन ल्याउन सकिन्छ । समाजका बेथिति, विकृति, विसङ्गति, अन्याय, शोषण, भ्रष्टाचार, दुराचार, स्वार्थी सोच, अधर्म आदिको विरुद्ध डटेर लाग्नुपर्छ । योग्य मनिसलाई भूगोल,जात, धर्म, शासन प्रणाली, सामाजिक अवरोध, राजनीतिक बेइमानी आदिले कहिल्यै छेक्न सक्दैन । जागरुकता मानिसको ऊर्जा हो । आन्तरिक रूपमा मानिस दृढ छ भने संसारको कुनै पनि बाहिरी शक्तिले रोक्न सक्दैन भन्ने शिक्षा पाइन्छ।</p>
<br><h3 id="-">९. व्याख्या गर्नुहोस् :</h3>
<p><strong>(क) यी तपस्याका विविध मोडहरूको मुख्य उद्देश्य जीवनका लोभ र मोहबाट मुक्त हुँदै समाज सुधारको चाहना राख्नु थियो।</strong></p>
<p><strong>उत्तर :-</strong> 
सांसारिक काम, क्रोध, लोभ र मोहबाट उन्मुक्त नभएसम्म मानिसका परिवर्तनसम्बन्धी कुनै पनि कर्म सफल हुन सक्दैनन् । बाहिरी पक्षहरूलई विकार र दुर्गुण बनाउन खोज्नु पूर्व मानिसका स्वविकारहरू अन्त्य गरी शुद्धीकरण गर्नु पर्छ । योगमायाले गरेका निराहार, जलाहार, अल्पाहार आदि सबै तपस्याको मूल उद्देश्य सामाजिक विसङ्गति, विकृति, अन्याय, अत्याचार, शोषण आदिबाट उन्मुक्ति दिलाउनु रहेको थियो । सबै खाले विभेदहरूको अन्त्य गर्न तपोबलले अन्यबललाई निस्तेज बनाइदिन्छ । आन्तरिक शक्ति जति बलियो हुन्छ, त्यति नै बाह्य शक्तिसँग जुध्ने सामर्थ्य प्राप्त हुँदै जान्छ।</p>
<p>परिवर्तन एउटै मोडबाट सफल र सम्पन्न हुन सक्दैन । तसर्थ परिस्थिति अनुसार विभिन्न प्रकारका आरोह अवरोहको सामना गर्नुपर्छ । मानिसमा आत्ममोह रहेसम्म समाजलाई चेतनशील बनाउन कठिन हुन्छ । जीवन मूल्यहरूको दिगो र दूरगामी स्थायित्वका लागि लोभ र मोहबाट मुक्त हुनु पहिलो शर्त मानिन्छ। योगमायाले सन्यास ग्रहण गर्नु, शास्त्रार्थमा सहभागी हुनु, प्रवचन दिनु, कठोर तपस्या गर्नु, साधनामा लीन हुनु, अनुयायीहरू बढाउनु, गृहत्याग गरी कुटीवास गर्नु आदि समाज सुधारका मोडहरू नै हुन् । जीवनमा अनेक घुम्तीहरू आउछन् तर तपस्याबाट प्राप्त तत्त्वज्ञान समाज सुधारका लागि रामबाण हुन सक्छन् भन्ने उनको सोच रहेको देखिन्छ।</p>
<br><h3 id="-">१०. सत्यनिष्ठा र समतामूलक समाजको स्थापनामा योगमायाले दिएको योगदानको चर्चा गर्नुहोस् :</h3>
<p><strong>उत्तर :-</strong> 
सत्य, निष्ठा र समतामूलक समाजको स्थापनामा योगमायाले लगभग इतिवृत्त जीवन व्यतीत गरिन् । सुरुमा घर र माइतीमा छेडिएको विद्रोह उनको प्रस्थान बिन्दु रहेको देखिन्छ, त्यसपछि उनले विधवा विवाहलाई आसाम पुगेर स्थापना गरिन् । तेस्रो चरणमा उनले सामाजिक क्रियाकलाप, धार्मिकअध्यात्मिक गतिविधि, साधुसन्तको सङ्गतबाट चेनना विस्तार, अङ्ग्रेज विरोधी आन्दोलन, बाल्यकालदेखिका जीवन भोगाइ आदिबाट सत्यको स्थापना र समन्यायिक समाजको विकास गर्ने आधार प्राप्त गरिन् । उनको भूमिकामा आएको परिवर्तनले लैङ्गिक असमानता, सामाजिक बडप्पन, देश-विदेशको प्रभाव, जीवनप्रतिको दृष्टिकोण, हुकुमी र हाकिमी शैलीका पण्डित, साहुमहाजन एवम् शासकहरूको चरित्र आदि रानै हेक्का भएकाले क्रान्तिको विकल्प नरहेको स्पष्ट पारिदियो । भौतिक वा भोगवाद भन्दा आत्मिक वा त्यागवादमा बढी विश्वास गर्ने भएकाले उनले पूजा, पाठ, तपस्या, शास्त्रार्थ, धार्मिक प्रवचन, सन्यस ग्रहण गृहत्याग आदिको बाटो अवलम्बन गरिन् । यसैबाट उनको सिद्धि र प्रसिद्धीले उचाइ प्राप्त गरेको हो।</p>
<p>भोजपुरदेखि आसाम र काठमडौँसम्मको यात्राले सत्य, निष्ठा एवम् समतामूलक समाजको स्थपना गर्न बल पुयाएको पाइन्छ । सन्यास ग्रहण गरी आकर्षक प्रवचन दिन थालेपछि उनी प्रतिको श्रद्धाभाव भक्तजनहरूमा व्यापक रूपमा चुलिदै गएको र नयाँ सामाजिक मूल्य स्थपना गर्न उनी सफल हुदै गएकाले निष्ठापूर्वक गरिएका कर्महरू सार्थक हुन्छन् भन्ने स्पष्ट हुन्छ। जातीय विभेद, लैङ्गिक भेदभाव, श्रमिक र साहुमहाजनहरू बीचको दूरी, दासप्रथा, सती प्रथा, छुवाछूत प्रथा आदि उनका लागि अस्वीकार्य नै थिए । सनातनीहरूको विरोधलाई पनि उनले पाखा लगाइ दिइन् । उनी चन्द्रशमशेरले सती प्रथा हटाउने घोषणा गर्दा खुशी भएकी थिइन् । सत्य धर्मलाई जीवनको मूल आदर्श बनाई त्यसको प्राप्तिमा लागिरहिन् । सामन्ती समाजका अवशेषहरूलाई निर्मूल गर्न उनले चालेका कदमहरू आज पनि प्रशंसनीय छन्। </p>
<p>उनले घोषणा गरेको अग्निसमाधिले राणाशासनको मुटु हल्लाइदिएको र जलसमाधिले शासकहरूको कुकृत्य उदाङ्गो पायो । स्वदेश तथा विदेशका मानवतावादी, समाज सुधारक, विशुद्ध अध्यात्मवादी र आत्मिक चिन्तक, उत्पीडित वर्ग आदिका नजरम योगमाया अमर छिन् ।
आस्थपूर्वक उनले गरेका कर्महरू स्तुत्य छन्।</p>
<br><h3 id="-">११. दिइएको अनुच्छेद पढ्नुहोस् र सोधिएका प्रश्नहरूको उत्तर लेख्नुहोस् :</h3>
<p>वर्तमान युग विज्ञान र प्रविधिको युग हो । विज्ञानले विविध क्षेत्रमा गरेको प्रगतिले वर्तमान युग सुविधायुक्त बन्न पुगेको छ। टेलिफोनको आविष्कारले गर्दा संसारका कुना कुनामा तुरुन्तै सम्पर्क गरी दोहोरो कुराकानी गर्न सम्भव भएको छ । रेडियो र टेलिभिजनका माध्यमबाट विश्वमा घटेका विभिन्न घटनाहरूका बारेमा घरैमा बसी बसी समाचार सुन्न र हेर्न सक्ने सुविधा सबैलाई उपलब्ध भएको छ । यसैगरी रेल, मोटर, पानीजहाज, हवाईजहाज जस्ता यातायातका साधनहरूले टाढा टाढाको गन्तव्यलाई पनि सुगम तुल्याइदिएका छन् । वैज्ञानिक क्षेत्रमा भएको आशातीत प्रगतिले गर्दा घरायसी कामदेखि लिएर कृषि, उद्योग, वाणिज्य आदि क्षेत्रमा मानवीय जीवनपद्धति सुखी, सम्पन्न र सुविधायुक्त बन्न पुगेको छ । मानिसले आर्जन गरेको अभूतपूर्व ज्ञान, निरन्तर कडा मिहिनेत र अनुसन्धानको परिणाम स्वरूप &#39;यन्त्रमानव&#39; आविष्कार गर्ने महत्त्वपूर्ण कार्यमा समेत सफलता प्राप्त भएको छ । यन्त्रमानव भनेको मानिसले जस्तै काम गर्न सक्ने एउटा स्वचालित यन्त्र हो । यसले मानिसलाई वैज्ञानिक, औद्योगिक, घरायसी आदि विविध क्षेत्रमा सघाउने काम गर्छ।</p>
<p><strong>प्रश्नहरू</strong></p>
<p> <strong>(क) सञ्चारका माध्यम तथा यातायातका साधनले संसारलाई कसरी नजिक बनाएको छ ?</strong></p>
<p> <strong>उत्तर :-</strong> सञ्चारक माध्यमहरूले विश्वलाई कोठामै बसेर हेर्ने, बुझ्ने, पढ्ने र व्याख्या विश्लेष्ण गर्ने आधार प्रदान गरेर तथा यातायातका साधनले सजिलै गन्तव्यमा पुग्न सघाएर संसारलाई नजिक बनाएका छन्।</p>
<p> <strong>(ख) यन्त्र मानवले मानिसलाई कसरी सघाउँछ ?</strong></p>
<p> <strong>उत्तर :-</strong> कृषि, उद्योग, वाणिज्य, ज्ञान विज्ञान, घरायसी आदि क्षेत्रमा स्वचालित रूपमा यन्त्र मानवले मानिसलाई सघाउँछ।</p>
<p><strong>(ग) वैज्ञानिक क्षेत्रमा भएको आशातीत प्रगतिले मानव जीवनलाई कस्तो बनाएको छ ?</strong> </p>
<p><strong>उत्तर :-</strong> वैज्ञानिक क्षेत्रमा भएको आशातीत प्रगतिले मनव जीवनलाई सुखी, सम्पन्न र सुविधायुक्त बनाएके छ।</p>
<p><strong>(घ) वैज्ञानिक र अनुसन्धान शब्दका निर्माण प्रक्रिया देखाउनुहोस् :</strong></p>
<p><strong>उत्तर :-</strong> वैज्ञानिक = विज्ञान + इक
अनुसन्धान = अनु + सन्धान</p>
<br><h3 id="-">१२. दिइएको अनुच्छेद पढ्नुहोस् र सोधिएका प्रश्नहरूको उत्तर दिनुहोस् :</h3>
<p>सरकारले <strong>निषेधाज्ञा</strong> जारी गरेकै समयमा पूर्ण <strong>इजलास</strong>ले उसलाई <strong>कायलनामा</strong> गराएर <strong>गैरन्यायिक</strong> काम गरेको भन्दै <strong>उत्प्रेषण</strong> गरिपाऊँ भनी दिएको निवेदन <strong>मुल्तबी</strong>मा राखिदिएछन् । <strong>जमानी</strong> बस्न गएको जयमङ्गल <strong>हदम्याद</strong>को कुरै नबुझी <strong>सनाखत</strong> गरेर हिँडेछ । <strong>पेटबोलीमा</strong> केही कुरै नखेली थुनछेक बहसमा कसिएका जनकजी “पुनरावेदन गर्न पाउने अधिकार पूर्ण सुरक्षित छ, अहिले विषयवस्तुको <strong>तहकिकात</strong> गरौं” भन्दै पन्छिन खोजे । उसले पनि <strong>“बन्दसवाल</strong>, तहकिकात, <strong>सकारनामा</strong>, <strong>दरपिठ</strong> जे जे गर्ने गरौंला । यो महामारीको समयमा <strong>हाजिरजमानी</strong> छाड्न मिल्ला नि ! बरु तारिख पाऊँ” भन्दै हात जोड्यो । </p>
<p> <strong>प्रश्नहरू</strong></p>
<p><strong>(क) सरकारले किन निषेधाज्ञा जारी गरेको हो ?</strong></p>
<p><strong>उत्तर :-</strong> महामारीको कारण सरकारले निषेधाज्ञा जारी गरेको हो।</p>
<p><strong>(ख) जयमङ्गलले कसरी सनाखत गरेर हिँडेछ ?</strong></p>
<p><strong>उत्तर :-</strong> जयमङ्गलले हदम्यादको कुरै नबुझी सनाखत गरेर हिँडेछ।</p>
<p><strong>(ग) माथिको पाठमा &#39;ऊ&#39; भनेको को होला ?</strong> </p>
<p><strong>उत्तर :-</strong> माथिको पाठमा ऊ भनेको जयमङ्गल होला।</p>
<p><strong>(घ) शब्दकोशको सहायता लिई माथिका पाठमा आएका गाढा शब्दहरूको अर्थ लेख्नुहोस्।</strong> </p>
<p><strong>उत्तर :-</strong> </p>
<p><em>निषेधाज्ञा</em> : अदालतबाट दिइने आदेश, प्रतिबन्ध/नियन्त्रणमूलक आदेश</p>
<p><em>इजलास</em> : अदालत, न्यायालय, बेन्च, न्यायाधीश बस्ने ठाउँ</p>
<p><em>कायलनामा</em> : अपराध, कसुर वा गल्ती स्वीकार गरी लेखिदिने कागत</p>
<p> <em>गैरन्यायिक</em> : अवैधानिक, कानुन विरुद्ध, कानुनद्वारा अपराध ठहरिने</p>
<p><em>उत्प्रेषण</em> : पुनरावलोकन वा अन्वेषणका लागि प्रचलित रिट, माथिल्लो अदालतको समादेश</p>
<p><em>मुल्तबी</em> : सम्बन्धित अर्को कारबाहीको टुङ्गो लागेपछि किनारा लगाउने गरी स्थगित गरिएको</p>
<p><em>जमानी</em> : जमान/कबुल गर्ने व्यक्ति, आफू जिम्मेवार रहेको स्वीकार गर्ने मानिस</p>
<p><em>सनाखत</em> : सहीछाप, चिन्न लगाउने काम, चिनाउने कार्य</p>
<p><em>तहकिकात</em> : प्रमाण जुटाउने काम, पक्कापक्की, जाँच/खोज</p>
<p><em>पेटबोली</em> : मूल बेहोरामा लेखिएको कुरा</p>
<p><em>बनदसवाल</em> : वादी/प्रतिवादीका टाढा रहेका साक्षीहरूलाई बकपत्र पठाइदिनु भनी जिल्ला अदालतलाई सवाल लेखिएको कागज</p>
<p><em>सकारनामा</em> : मन्दजुरनामा, स्वीकर गर्दा नियमानुसार लेखिने कागत</p>
<p><em>दरपिठ</em> : अड्डा अदालतमा पेस गरेका उजुरी वा अन्य कागजातको पीठमा लेख्ने
मन्तव्य/तोक</p>
<p><em>महामारी</em> : सङ्क्रामक रोग, प्लेग, हैजा, कोरोना भाइरस आदि रोग</p>
<p><em>हाजिरजमानी</em> : अपराध गरेको वा अभियुक्तलाई अड्डा अदालतले भनेको बेला हाजिर गराउँला भनी जमानी भई लेखिदिने कागत</p>
<hr><hr>
<h2 id="-">सुनाइ र बोलाइ</h2>
<h3 id="-">१. सुनाइ पाठ ४ का आधारमा दिइएको खाली ठाउँमा मिल्ने शब्द भर्नुहोस् :</h3>
<p><strong>(क) जयपृथ्वीबहादुर सिंहले ........ सम्मको औपचारिक शिक्षा लिएका थिए।</strong></p>
<p><strong>(ख) जयपृथ्वीबहादुर सिंहलाई आधुनिक शिक्षाका .......... मानिन्छ।</strong></p>
<p><strong>(ग) जयपृथ्वीबहादुर सिंहले नेपालको जेठो पत्रिका ....... को सम्पादक भई काम गरेका थिए।</strong></p>
<p><strong>(घ) जयपृथ्वीबहादुर सिंहले ............ रहँदा कूटनीतिज्ञका भूमिका निर्वाह गरेका थिए।</strong></p>
<p><strong>(ङ) जयपृथवीबहादुर सिंह ............ विचारक थिए ।</strong></p>
<p><strong>उत्तर :-</strong></p>
<p>(क) जयपृथ्वीबहादुर सिंहले <i><strong>आइए</strong></i> &nbsp;सम्मको औपचारिक शिक्षा लिएका थिए ।</p>
<p>(ख) जयपृथ्वीबहादुर सिंहलाई आधुनिक शिक्षाका <strong><em>जनक पनि</em></strong> &nbsp;मानिन्छ।</p>
<p>(ग) जयपृथ्वीबहादुर सिंहले नेपालको जेठो पत्रिका <strong><em>गोरखापत्र</em></strong> &nbsp; सम्पादक भई काम गरेका थिए।</p>
<p> (घ) जयपृथ्वीबहादुर सिंहले <strong><em>कलकत्ता</em></strong> &nbsp;रहँदा कूटनीतिज्ञका भूमिका निर्वाह गरेका थिए।</p>
<p>(ङ) जयपृथवीबहादुर सिंह <strong><em>मानवतावादी</em></strong> &nbsp;विचारक थिए।</p>
<br><h3 id="-">२. सुनाइ पाठ ४ का आधारमा छोटो उत्तर दिनुहोस् :</h3>
<p><strong>(क) जयपृथ्वीबहादुर सिंहले कस्ता कार्य गरेका थिए ?</strong></p>
<p><strong>उत्तर :-</strong> जयपृथ्वीबहादुर सिंहले शैक्षिक, विकास निर्माण सम्बन्धी, गोरखापत्रको सम्पादन, समाज सुधार गर्ने, मानवतावादी विचारको प्रसार आदि कार्यहरू गरेका थिए।</p>
<p><strong>(ख) जयपृथ्वीबहादुर सिंहले कतिसम्म औपचारिक शिक्षा हासिल गरेका थिए ?</strong></p>
<p><strong>उत्तर :-</strong> जयपृथ्वीबहादुर सिंहले आइएसम्मको औपचारिक शिक्षा हासिल गरे।</p>
<p><strong>(ग) जयपृथ्वीबहादुर सिंहले कुन कुन क्षेत्रमा भूमिका निर्वाह गरे ?</strong></p>
<p> <strong>उत्तर :-</strong> शिक्षासेवी, व्याकरणकार, पत्रकार, सम्पादक, व्यवस्थापक, समाजसुधारक, मनवतावादी विचारक, वकिल तथा कूटनीतिज्ञका आदिको रूपमा जयपृथ्वीबहादुर सिंहले भूमिका
निर्वाह गरेका थिए। </p>
<br><h3 id="-">३. सुनाइ पाठ ४ का आधारमा उत्तर भन्नुहोस् :</h3>
<p><strong>(क) जयपृथ्वीबहादुर सिंहले के कस्ता पाठ्यपुस्तक लेखेका थिए ?</strong></p>
<p><strong>उत्तर :-</strong> अक्षाराङ्क शिक्षा, व्यवहारमाला, स्रेस्ताबोध, शिक्षा दर्पण, प्राकृत व्याकरण, पदार्थ तत्त्व
विवेक, भूगोल शिक्षा आदि जयपृथ्वीबहादुर सिंहले पाठ्यपुस्तकहरू लेखेका थिए।</p>
<p><strong>(ख) जयपृथ्वीबहादुर सिंहलाई किन बहुमुखी प्रतिभाका धनी व्यक्तित्व मानिन्छ ?</strong></p>
<p> <strong>उत्तर :-</strong> शिक्षा, सञ्चार, भाषा-व्याकरण, कूटनीति, समाजसुधार, वकालत, विकास निर्माणमा नेतृत्व
गरेकाले जयपृथ्वीबहादुर सिंहलाई बहुमुखी प्रतिभाका धनी व्यक्तित्व मानिन्छ।</p>
<p><strong>(ग) जयपृथ्वीबहादुर सिंहका व्यक्तित्वका क्षेत्रहरू कुन कुन हुन्, भन्नुहोस्।</strong></p>
<p> <strong>उत्तर :-</strong> शिक्षा, सञ्चार, भाषा-व्याकरण आदि जयपृथ्वीबहादुर सिंहका व्यक्तित्वका क्षेत्रहरू हुन्।</p>
<hr><hr>
<h2 id="-">भाषातत्व</h2>
<u>---नामयोगी---</u>
<h3 id="-">१. दिइएका वाक्यमा नामयोगी पहिचान गरी लेख्नुहोस् :</h3>
<p><strong>(क) उनीहरूसित बन्दुक छ।</strong></p>
<p> <strong>उत्तर :-</strong> सित</p>
<p><strong>(ख) छानामाथि घिरौला छ।</strong></p>
<p><strong>उत्तर :-</strong> माथि</p>
<p><strong>(ग) रमेश घाटतर्फ लाग्यो।</strong></p>
<p><strong>उत्तर :-</strong> तर्फ </p>
<p><strong>(घ) रूखबाट पात झयो।</strong></p>
<p><strong>उत्तर :-</strong> बाट </p>
<p><strong>(ङ) ऊबाहेक कोही बोलेनन्।</strong> </p>
<p><strong>उत्तर :-</strong> बाहेक</p>
<p> <strong>(च) जीवनभरि सुख पाइएन।</strong></p>
<p><strong>उत्तर :-</strong> भरि </p>
<br><h3 id="-">२. दिइएको जीवनीको अंशबाट १० ओटा नामयोगी टिप्नुहोस् :</h3>
<p>योगमायासित शैक्षिक योग्यताको प्रमाणपत्र थिएन तर आफ्नो युगलाई बुझ्ने अन्तरदृष्टि थियो । समयको उल्टो गतिअनुसार बहन होइन, समयको धारलाई नै सही दिशापट्टि डोहोऱ्याउने साहस उनमा थियो । उनीसँग आफूबाहेक केही थिएन तर काव्यात्मक प्रवचनमार्फत् दुनियाँलाई आफ्नो एक इसारामा विद्रोहका निम्ति मृत्युसम्म स्विकार्ने बनाउन सक्ने कौशल थियो । अत्याचारमाथि निर्भयसाथ प्रहार गर्ने आँट थियो।</p>
<p><strong>उत्तर :-</strong>  सित, अनुसार, पट्टि, सँग, बाहेक, मार्फत्, सम्म, माथि, साथ</p>
<br><h3 id="-">३. योगमाया पाठबाट १० ओटा नामयोगी टिपी वाक्यमा प्रयोग गर्नुहोस् :</h3>
<p><strong>उत्तर :-</strong> </p>
<p>बाट, अनुसार, पछि, सँग, भन्दा, कहाँ, प्रति, समेत, सहित, सम्म, रहित, पश्चात्, पूर्वक</p>
<p>बाट : नेपालबाट भारत जान सजिलो छ।</p>
<p>अनुसार : जोगेन्द्रको भनाइअनुसार समयमै परीक्षा हुन्छ रे !</p>
<p>पछि : एकपछि अर्को गर्दै हामी पनि सहरिया भयौँ।</p>
<p>सँग : लखनसँग जाउँ भनेको खोइ आउँदैन त !</p>
<p>भन्दा : संसारमा सगरमाथाभन्दा अग्लो ठाउँ कहाँ छ र भाइ ?</p>
<p>कहाँ : तिमी पनि मकहाँ आएर मात्र जाऊ।</p>
<p>प्रति : कविकलाकारप्रति देशको कस्तो विचार छ राजन ?</p>
<p>समेत : राम, श्याम र हरिसमेत आइपुगे छन् । </p>
<p>रहित : शोषणरहित समाजको स्थापना महत्त्वपूर्ण छ। </p>
<p>पूर्वक : रामलालले बलपूर्वक हामीलाई घरबाट निकाल्यो।</p>
<br>
<u>---क्रियायोगी---</u>
<h3 id="-">१. दिइएका क्रियायोगी पहिचान गरी लेख्नुहोस् :</h3>
<p>मेरो भाइ हिजो साँझतिर पारि गयो र भर्खर मात्र फो। मैले ऊ यता जाने र ढिलो फर्कने कारण सोधें । ऊ ज्यादै बिस्तारै र डराइडराइकन बोल्यो, “म पढ्न गएको थिएँ।&quot; </p>
<p><strong>उत्तर :-</strong> पारि, भर्खर, मात्र, जाने, फर्कने, बिस्तारै, पढ्न</p>
<br><h3 id="-">२. दिइएको अनुच्छेदबाट १२ ओट क्रियायोगी टिप्नुहोस् :</h3>
<p>अस्ति म निकै ढिलो घर फर्के । बाटो खाला थियो तापनि मैले बेतोडले गाडी कुदाइनँ । गललीमा यत्रतत्र भुस्याहा कुकुरहरू थिए । कुकुरहरू बिनसित्ती भुकिरहेका थिए । कुनै कुनै पसल राति अबेरसम्म खुलै थिए । केही बटुवा लडखडाउँदै हिँडिरहेका थिए । मलाई त्यहाँ छुट्टै दुनियाँ छ जस्तो लाग्यो। गल्ली ज्यादै साँघुरो नभए पनि राम्ररी फैलन नपाएको जस्तो थियो।</p>
<p><strong>उत्तर :-</strong> निकै, बेतोड, यत्रतत्र, बिनासित्ती, लडखराउदै, छुट्टै, ज्यादै, राम्ररी</p>
<br><h3 id="-">३. पाठमा प्रयुक्त १० ओट क्रियायोगी टिपी वाक्यमा प्रयोग गर्नुहोस् :</h3>
<p><strong>उत्तर :-</strong> </p>
<p>पहिले : अग्निसमाधिको एक दिन <strong>पहिले</strong> धनकुटाबाट बडाहाकिम आएका थिए ।</p>
<p>झन : उमेरले सत्तरी कटे पनि उनी <strong>झन</strong> धेरै साधना गर्न थालिन् ।</p>
<p>बिस्तारै बिस्तारै : साधुसन्तको सङ्गतले योगमाया <strong>बिस्तारै बिस्तारै</strong> धर्मप्रति प्रभावित हुँदै गइन् । </p>
<p>तुरुन्त : अग्निसमाधि लिन तयार भएका सबैलाई समातेर बडाहाकिम <strong>तुरुन्त</strong> फर्किए। </p>
<p>नपाएर : विद्यालयीय शिक्षाको अवसर <strong>नपाएर</strong> पनि स्वअनुभवबाट योगमायाले धेरै ज्ञान हासिल गरेकी थिइन्।</p>
<p>जम्मा : अग्नि कुण्डमा हवन गर्न श्रीखण्ड <strong>जम्मा</strong> पारियो।</p>
<p>भएकाले : सन्यासी बनेपछि घरायसी वातावरण त्याग गर्नुपर्ने <strong>भएकाले</strong> उनी कुटीमा बस्न थालिन्।</p>
<p>गराएर : पूजा आराधनामा दलितहरूलाई सहभागी <strong>गराएर</strong> उनले आफ्नो धारणालाई व्यवहारमा उतारिन् ।</p>
<p>देखेर : योगमायाको छुवाछुतरहित व्यवहार <strong>देखेर</strong> सबै छक्क पर्थे ।</p>
<p>झन्झन् : निरङ्कुश राज्यसत्ता उनीप्रति <strong>झन्झन्</strong> दमनकारी र बर्बर हुँदै गयो। </p>
<br>
<u>---संयोजक---</u>
<h3 id="-">१. दिइएका वाक्य पढी संयोजक पहिचान गर्नुहोस् :</h3>
<p><strong>(क) उसले घर र बारी किन्यो ।</strong></p>
<p><strong>उत्तर :-</strong> र</p>
<p><strong>(ख) बोटमा काँडा थिए तापनि फूल सुन्दर थियो ।</strong> </p>
<p><strong>उत्तर :-</strong> तापनि </p>
<p><strong>(ग) तिम्रो भाइ एवम् मेरो छोरो सँगै बस्छन् रे ।</strong> </p>
<p> <strong>उत्तर :-</strong> एवम्</p>
<p><strong>(घ) मैले त्यो नयाँ घर वा यो पुरानो गाडी किन्ने विचार गरेको छु ।</strong></p>
<p><strong>उत्तर :-</strong> वा </p>
<p><strong>(ङ) उनीहरू घर गए अनि पढ्न थालिहाले ।</strong> </p>
<p><strong>उत्तर :-</strong> अनि </p>
<p><strong>(च) केटहरू त्यहाँ पुगे तर केटीहरू भागिसकेका रहेछन् ।</strong></p>
<p><strong>उत्तर :-</strong> तर </p>
<br><h3 id="-">२. योगमाया पाठबाट १० ओटा संयोजक टिपोट गर्नुहोस् :</h3>
<p><strong>उत्तर :-</strong> र, पनि, भन्ने, जब, तथा, जहाँजहाँ, त्यहीँत्यही, तर</p>
<br><h3 id="-">३. दिइएका संयोजक राखी वाक्य बनाउनुहोस् :</h3>
<p><strong>उत्तर :-</strong> नत्र, किन्तु, यद्यपि, पनि, किनभने, कि ... कि, तथापि, न .... न, भन्ने</p>
<p>नत्र : तिमी आऊ <strong>नत्र</strong> म आफै आउँछु।</p>
<p>किन्तु : नेपाल भूगोलमा सानो छ <strong>किन्तु</strong> सार्वभौमिकता समान छ।</p>
<p>यद्यपि : उनीहरूले परिवर्तनका गीत गाए <strong>यद्यपि</strong> परिवर्तन भएकै छैन ।</p>
<p>पनि : राम <strong>पनि</strong> श्यामको भाइ त हो। </p>
<p> किनभने : गोपालले हिसाबकिताब राख्यो <strong>किनभने</strong> ऊ लेखापाल हो।</p>
<p> तथापि :  हामी क्रान्तिको बाटोमा छौँ <strong>तथापि</strong> विनाशको बाटोमा होइन ।</p>
<p>भन्ने : पृथ्वी गोलो छ <strong>भन्ने</strong> कुरा सत्य हो।</p>
<br><h3 id="-">४. किन्तु, त्यसैले जब .... तब, किनभने, जहाँ .... त्यहाँ प्रयोग गरी आफ्नो परिवारका बारेमा एक अनुच्छेद लेख्नुहोस्।</h3>
<p>मेरो दाइ, आमा र बुबा मेरो विद्यालयमा आउनु भयो किन्तु उहाँहरू विद्यार्थी हुनुहुन्न । मेरो परिवारमा पढे लेखेका मानिसहरू पनि छन् त्यसैले मेरो पढाइको अवस्था बुझ्न बेलाबेलामा विद्यालय जाने चलन छ । जब परिवारमा अध्ययन-अध्यापनका कुरा चल्छन् तब म ध्यान दिएर सुन्छु । छलफल, प्रवचन सुन्नु राम्रो हो किनभने यसले नयाँ ज्ञान दिन्छ । जहाँ परिवारका सदस्यहरूको विद्वता झल्कन्छ त्यहाँ सामाजिक प्रतिष्ठा बढी हुँदोरहेछ।</p>
<br>
<u>---विस्मयादिबोधक---</u>
<h3 id="-">१. दिइएका वाक्य पढी विस्मयादिबोधक पहिचान गर्नुहोस् :</h3>
<p><strong>(क) आहा ! कति सुन्दर हिमाल ।</strong></p>
<p><strong>उत्तर :-</strong> आहा ! </p>
<p><strong>(ख) हरे ! यो के देख्नु पर्यो ।</strong> </p>
<p> <strong>उत्तर :-</strong> हरे ! </p>
<p><strong>(ग) छ्या ! कति जिस्किन सकेको ।</strong></p>
<p> <strong>उत्तर :-</strong> छ्या !</p>
<p><strong>(घ) आत्था ! कस्तो तातो पानी</strong>
<strong>उत्तर :-</strong> आत्था !</p>
<p><strong>(ङ) स्याबास ! तिमीले बडो गजब गर्यो ।</strong></p>
<p><strong>उत्तर :-</strong> स्याबास !</p>
<br><h3 id="-">२. दिइएका खाली ठाउँमा मिल्ने विस्मयादिबोधक राखी वाक्य पूरा गर्नुहोस् :</h3>
<p>(क) ........ कस्तो गर्मी।</p>
<p>(ख) .......... तिम्रो यो जिन्दगीलाई।</p>
<p>(ग) .......... कति सुन्दर अक्षर। </p>
<p>(घ) .......... कति चिसो हावा। </p>
<p>(ङ) ......... कस्तो दुर्गन्धित कोठा।</p>
<p><strong>उत्तर :-</strong></p>
<p>(क) <strong>अहो !</strong> कस्तो गर्मी। </p>
<p>(ख) <strong>धिक्कार !</strong> तिम्रो यो जिन्दगीलाई।</p>
<p>(ग) <strong>आहा !</strong> कति सुन्दर अक्षर ।</p>
<p>(घ) <strong>ओहो !</strong> कति चिसो हावा। </p>
<p>(ङ) <strong>छ्याँ !</strong> कस्तो दुर्गन्धित कोठा।</p>
<br> <h3 id="-">३. दिइएका विस्मयाधिबोधक राखी वाक्य बनाउनुहोस् :</h3>
<p><strong>उत्तर :-</strong></p>
<p>आम्मा ! : <strong>आम्मा हो !</strong> राम त ठूलो पो भएछ। </p>
<p>स्याबास ! : <strong>स्याबास !</strong> नानी तिमीले राम्रो काम गरिछ्यौ।</p>
<p>आब्बुइ! : <strong>आब्बुइ !</strong> कति डरलाग्दो बाटो रहेछ। </p>
<p>छिछि ! : बाबु के गरेको <strong>छिछि !</strong> फोहरी ?</p>
<p>ऐया ! : घाउ त छैन मदन ऐया <strong>ऐया !</strong> भनिरहन्छ। </p>
<br><u>---निपात---</u>
<h3 id="-">१. दिइएका वाक्य पढी निपात पहिचान गर्नुहोस् :</h3>
<p><strong>(क) तिमीलाई पो सबथोक आउँछ।</strong> </p>
<p><strong>(ख) म त हैरान भए।</strong></p>
<p><strong>(ग) एउटा गाउँमा लालु नाम गरेको मान्छे बस्थ्यो रे।</strong> </p>
<p><strong>(घ) लौ, आजलाई बिदा चाहन्छु।</strong></p>
<p><strong>(ङ) तिमी पनि आएनौ क्यार।</strong> </p>
<p><strong>उत्तर :-</strong></p>
<p>(क) पो    (ख) त   (ग) रे   (घ) लौ   (ङ) क्यार</p>
<br><h3>२. दिइएको खाली ठाउँमा मिल्ने निपात राखी वाक्य पूरा गर्नुहोस् :</h3>
<p><strong>(क) ......... मलाई केही थाहा छैन ।</strong></p>
<p><strong>(ख) ............. आजलाई विदा।</strong></p>
<p><strong>(ग) ऊ ........... आजै आउँछ।</strong></p>
<p><strong>(घ) ऊ डाक्टर .......... हुन चाहन्छ।</strong></p>
<p><strong>(ङ) तँलाई ........ केही चाहिदैन। </strong></p>
<p><strong>(च) तिमी पनि हिजै आयौ .......... ?</strong></p>
<p><strong>(छ) उनीहरू सहरमै बस्छन् .......... । </strong></p>
<p><strong>उत्तर :-</strong></p>
<p>(क) <strong>ए,</strong> मलाई केही थाहा छैन ।</p>
<p>(ख) <strong>लौ,</strong> आजलाई विदा।</p>
<p>(ग) ऊ <strong>त</strong> आजै आउँछ।</p>
<p>(घ) ऊ डाक्टर <strong>पो</strong> हुन चाहन्छ।</p> 
<p>(ङ) तँलाई <strong>त</strong> केही चाहिदैन।</p>
<p>(च) तिमी पनि हिजै आयौ <strong>क्यारे ?</strong></p>
<p>(छ) उनीहरू सहरमै बस्छन् <strong>रे।</strong></p>
<br>
<h3 id="-">३. दिइएको निपातहरूलाई अर्थ खुल्ने गरी वाक्यमा प्रयोग गर्नुहोस् :</h3>
<p>रे, क्यारे, है, अरे, नि, पो, ज्यदै, ला, खै</p>
<p><strong>उत्तर :-</strong></p>
<p>रे : उसले आजै तमासा देखायो <strong>रे</strong>।</p>
<p>क्यारे : नोर्बु पनि आउँछ <strong>क्यारे</strong> लखन।</p>
<p>है : भान्जी पनि आजै आऊ <strong>है</strong>।</p>
<p>अरे : सानी नानी कक्षा ११ मा पढ्छे <strong>अरे</strong>।</p>
<p>नि : राजेन्द्रले घर बनाउने <strong>नि</strong> !</p>
<p>पो : श्याम आउँछ भनेको अली <strong>पो</strong> आएछ। </p>
<p>ज्यादै : रमाइलो गर्ने भनेर <strong>ज्यादै</strong> नखाऊ। </p>
<p>ला : <strong>ला</strong> मैले त भुसुक्कै बिर्सेछु। </p>
<p>खै : <strong>खै खै</strong> एउटा पुस्तक किनौँ।</p>
<hr><hr>
<h2>पदवर्गसम्बन्धी थप अभ्यास</h2>
<h3 id="-">१. रेखाङ्कन गरिएका पदहरूको पदवर्ग पहिचान गरी लेख्नुहोस् :</h3>
<p><strong>(क) <u>स्याबास !</u> तिमी नै प्रथम हुन्छौ <u>भन्ने</u> मलाई पूरा <u>विश्वास</u> थियो भनेर गुरुले त्यो दिन भन्नु भएको कुरा म अझै <u>झलझली</u> सम्झन्छु।</strong> </p>
<p><strong>उत्तर :-</strong>
<p>स्याबास ! = विस्मयादिबोधक ,भन्ने = संयोजक, विश्वास = नाम ,त्यो = सर्वनामिक विशेषण , झलझली = क्रियायोगी ।</p>
<p><strong>(ख) अनिल आकाशतिर <u>फर्केर</u> घन्टौँ हेरिरहन <u>सक्छ</u> तर अरूहरू उसको यस्तो <u>अनौठो</u> बानीलाई कहाँ मन पराउँछन् र !</strong></p>
<p><strong>उत्तर :-</strong>
    तिर = नामयोगी क्रियायोगी, 
    सक्छ = क्रियापद, 
    अरूहरू = सर्वनाम, 
    अनौठो = विशेषण,
    र = निपात </p>
    <p><strong>(ग) प्राकृतिक सम्पदा <u>प्रचुर</u> मात्रामा छन् <u>तापनि</u> <u>यिन</u>को <u>राम्ररी</u> उपयोग गर्न नसक्दा<u>सम्म</u> हाम्रो देशको उन्नति हुने कुरामा <u>शङ्का</u> <u>नै</u> <u>मान्नुपर्छ</u>।</strong></p>
    <p><strong>उत्तर :-</strong>
    प्रचुर = विशेषण,
    तापनि = संयोजक, 
    यिन = सर्वनाम, 
    राम्ररी = क्रियायोगी,
    सम्म = नामयोगी, 
    शङ्का = नाम,
    मान्नुपर्छ = क्रियापद</p>
    <p><strong>(घ) <u>गरिब</u>को आर्थिकस्तर <u>माथि</u> नउठाएसम्म <u>सुन्दर</u> नेपालको कल्पना गर्नु त असम्भव योजना <u>बन्ला</u> नि <u>किनभने</u> हामी गरिबी<u>सँग</u> लड्न सक्ने नै भएका छैनौं।</strong></p>
    <p><strong>उत्तर :-</strong>
    गरिब = विशेषण,
    माथि = नामयोगी, 
    सुन्दर = विशेषण, 
    बन्ला = क्रियापद,
    किनभने = संयोजक, 
    सँग = नामयोगी, </p>
    <p><strong>(ङ) <u>बाटाभरि</u> हानै <u>सामल</u> खायौं, <u>अनि</u> यहाँ <u>आइपुगेर</u> त <u>हामी</u> दुवैलाई छोडेर ऊ <u>कहाँ</u> भाग्यो <u>भाग्यो</u> ।</strong> </p>
    <p><strong>उत्तर :-</strong>
    बाटाभरि = नामयोगी,
    सामल = नाम,
    अनि = संयोजक, 
    आइपुगेर = क्रियायोगी,
    हामी = सर्वनाम, 
    कहाँ = क्रियायोगी, 
    भाग्यो = क्रियापद </p>
    <p><strong>(च) नेपालका <u>अग्ला</u> हिमशिखर, <u>कलकल</u> बग्ने नदीनाला, छङ्छङ् गर्ने छहरा, नौरङ्गी डाँफे, मुनाल तथा कस्तूरी र मुनाल<u>सँग</u> साइनो गास्न आउने <u>सबै</u> <u>पर्यटक</u>हरूलाई हामी <u>स्वागत</u> गर्दैनौ र ?</strong></p>
    <p><strong>उत्तर :-</strong>
    अग्ला = विशेषण,
    कलकल = क्रियायोगी, 
    सँग = नामयोगी, 
    सबै = विशेषण,
    पर्यटक = नाम, 
    स्वागत = नाम, </p>
    <p><strong>(छ) आफ्ना मागहरू पूरा गराउन <u>अरू</u>लाई सास्ती दिनु <u>सर्वथा</u> अन्याय नै <u>हुन्छ</u> तर पनि इमानदारी<u>पूर्वक</u> <u>यो</u> कुरा मान्न <u>यिन</u>लाई किन गाहो हुन्छ हैं ?</strong></p>
    <p><strong>उत्तर :-</strong>
    अरू = सर्वनाम,
    सर्वथा = क्रियायोगी, 
    हुन्छ = क्रियापद, 
    तर = संयोजक,
    पूर्वक = नामयोगी,
     यो = विशेषण, 
    यिन = सर्वनाम,</p>
    <p><strong>(ज) <u>आहा !</u> <u>यहाँ</u>ले त <u>असाध्यै</u> मिठो कविता पो <u>सुनाउनुभयो</u> <u>भनेर</u> <u>उनले</u> मलाई फुर्त्याए।</strong></p>
    <p><strong>उत्तर :-</strong>
    आहा = विस्मयादिबोधक, 
    यहाँ = क्रियायोगी, 
    असाध्यै = विशेषण,
    सुनाउनुभयो = क्रियापद, 
    भनेर = क्रियायोगी,
    उनले = सर्वनाम,</p>
    <br>
    <h2 style="border-bottom: black solid; width: 80px;" >रुपायन</h2>
    <p><strong>१. केटो ==&gt; केटो - केटी</strong></p>
    <p><strong>उत्तर :-</strong>
    पुलिङ्ग - स्त्रीलिङ्ग </p>
    <p><strong>२. अग्लो ==&gt; अग्लो - अग्ला</strong></p>
<p><strong>उत्तर :-</strong> एकवचन - बहुवचन</p>
<p><strong>३. म ==&gt; म, तें, ऊ</strong></p>
<p><strong>उत्तर :-</strong> प्रथम, द्वितीय र तृतीय पुरुष </p>
<p><strong>४. लेख ==&gt; लेख्छन्, लेख्छौ, लेख्नुहुन्छ</strong></p>
<p><strong>उत्तर :-</strong> मध्यम र उच्च आदर</p>
<p><strong>५. बस् ==&gt; बस्यो, बस्छ, बस्ने छ</strong></p>
<p><strong>उत्तर :-</strong> सामान्य भूत, वर्तमान र भविष्यत् </p>
<p><strong>६. बस् ==&gt; बस्दै छ, बसेको छ, बसेछ, बस्थ्यो</strong></p>
<p> <strong>उत्तर :-</strong> अपूर्ण वर्तमान, पूर्ण वर्तमान, अज्ञात भूत र अभ्यस्त भूतकाल </p>
<p><strong>७. बस् ==&gt; बस्यो, बस, बसोसु, बस्ला</strong></p>
<p><strong>उत्तर :-</strong> सामान्यार्थ, आज्ञार्थ, इच्छार्थ र सम्भावनार्थ</p>
<p><strong>८. केटो ==&gt; केटाले, केटालाई, केटाबाट केटाको, केटमा</strong> </p>
<p> <strong>उत्तर :-</strong> प्रथमा, द्वितीया, तृतीय, षष्ठी र सप्तमी विभक्ति</p>
<p><strong>९. भन् ==&gt; भन्छन्, भनिन्छ</strong> </p>
<p><strong>उत्तर :-</strong> कर्तृवाच्य र कर्मवाच्य </p>
<p><strong>१०. रु ==&gt; रुन्छु, रुदिन</strong> </p>
<p><strong>उत्तर :-</strong> करण र अकरण </p>
--->>><p>उदाहरण १ मा &#39;केटो&#39; को पुलिङ्गी र स्त्रीलिङ्गी रूपहरू दिइएका छन् । उदाहरण २ मा चाहिँ &#39;अग्लो&#39; को एकवचन र बहुवचन बुझाउने रूपहरू दिइएका छन् । त्यस्तै गरी उदाहरण ३ मा &#39;म&#39; &#39;त&#39;, &#39;ऊ&#39; जसता फरक फरक पुरुष जनाउने सर्वनाम छन् भने ४ मा लेख धातुबाट बनेका आदरबोधक क्रिया छन् । ५ मा &#39;बस्&#39; धातुबाट बन्ने विभिन्न कालबोधक क्रियापदहरू छन् । उदाहरण ६ मा पनि &#39;बस&#39; धातबाट बन्ने विभिन्न कालबोधक क्रियापदहरू छन् । उदाहरण ७ मा पनि उही धातुबाट बनेका विभिन्न भाव बुझाउने क्रियापदहरू छन् भने उदाहरण ८ मा चाहिँ विभिन्न विभक्तिका चिह्नहरू लागेर विभिन्न कारक बुझाउन सक्ने &#39;केटो&#39; बाट बनिएका रूपहरू छन् । ९ मा &#39;झन्&#39; धातुबाट बनेका वाच्य बुझाउने क्रिया छन् । १० मा &#39;रु&#39; धातुबाट बनेका ध्रुवीयताबोधक क्रिया छन् । यस्ता लिङ्ग, वचन, पुरुष, काल, पक्ष, भाव, कारक, वाचय, ध्रुवीयताजस्ता व्याकरणात्मक कोटिका आधारमा शब्दको रूप परिवर्तन गर्ने प्रक्रिया नै रूपायन हो |</p>

<br><h3 id="-">२. दिइएको अनुच्छेदलाई स्त्रीलिङ्गमा परिवर्तन गर्नुहोस्ः</h3>
<p>भान्जा बजार गए । उनले त्यहाँ साथीहरूलाई भेटे । साथीहरूसँग धेरै बेर कुराकानी गरे । कुराकानीकै क्रममा उनले समय बितेको पत्तै पाएनन् । उनी हतार हतार किनमेल गरेर घर फर्किए।</p>
<p><strong>उत्तर :-</strong> 
भान्जी बजार गइन् । उनले त्यहाँ साथीहरूलाई भेटिन् । साथीहरूसँग धेरै बेर कुराकानी गरिन् । कुराकानीकै क्रममा उनले समय बितेको पत्तै पाइनन् । उनी हतार हतार किनमेल गरेर घर फर्किइन् ।</p>
<br>
<h3 id="-">३. दिइएका अनुच्छेदलाई तृतीय पुरुषमा परिवर्तन गर्नुहोस् :</h3>
<p><strong>हामी समयमै विद्यालय पुग्यौँ । विद्यालयमा पुगेर तिमीले सबै सामानको निरीक्षण गर्यो । त्यसपछि शिक्षकको निर्देशनअनुसार हामीले परियोजना कार्य गर्न थाल्यौँ । यस क्रममा हामीले नयाँ नयाँ वैज्ञानिक तथ्यहरू फेला पायौँ।</strong></p>
<p>उनीहरू समयमै विद्यालय पुगे । विद्यालयमा पुगेर उनीहरूले सबै सामानको निरीक्षण गरे । त्यसपछि शिक्षकको निर्देशनअनुसार तिनीहरूले परियोजना कार्य गर्न थाले । यस क्रममा उनीहरूले नयाँ नयाँ वैज्ञानिक तथ्यहरू फेला पारे।</p>
<hr><hr>

<h2 id="-">सिर्जना र परियोजना</h2>
<h3 id="-">१. दिइएको तस्बिर हेर्नुहोस् र तिनका वरिपरिका पदावलीहरूका आधारमा जीवनी लेख्नुहोस् :</h3>
<img src="https://raw.githubusercontent.com/iampokharasahitey/nepaliapp/main/ch4_1.png">
<p><strong>उत्तर :-</strong>
<h3  style="text-align: center;">सहिद दुर्गानन्द झा</h3>
<p>दुर्गानन्द झाको जन्म वि.सं. १९९९ मा सिरहा जिल्लाको जटही भन्ने ठाउँमा भएको थियो । उनका बुबाको नाम देवनारायण झा र आमाको नाम देविका झा थियो। वि.सं. २०१७ सालमा राजा महेन्द्रले पञ्चायती व्यवस्थाको घोषणा गरेपछि त्यसको प्रतिकारमा दुर्गानन्द पनि होमिएका थिए । त्यसैले उनलाई निरङ्कुश पञ्चायती व्यवस्थाका विरुद्धमा उभिएका प्रजातान्त्रिक योद्धा वा प्रजातन्त्र सेनानी पनि भनिन्छ। </p>
<p>राजाको जनकपुर भ्रमणमा बम प्रहार गरेको आरोप लागेपछि वा जनकपुर बमकाण्डपछि उनी केही समय प्रवासिए । केही समयपछि नेपाल फर्किए लगत्तै उनलाई पक्राउ गरियो र त्यसपछि फाँसी दिइयो। वि.सं. २०२० साल माघ ५ गते सहादत प्राप्त गर्ने दुर्गानन्द नेपालका सहिद मानिन्छन् । दुर्गानन्द झाको अदम्य साहस र देशका लागि गरेको प्राणको आहुति अत्यन्तै सराहनीय छ।</p>
<br>
<h3 id="-">२. दिइएका बुंदाका आधारमा संक्षिप्त जीवनी तयार पार्नुहोस् :</h3>
<p><img src="https://raw.githubusercontent.com/iampokharasahitey/nepaliapp/main/ch4_2.png"></p>
<p><strong>नामः</strong> झलकमान गन्धर्व</p>
<p><strong>जन्मस्थान :</strong> बाटुलेचउर, पोखरा, कास्की</p>
<p><strong>जन्ममिति :</strong> वि.सं. १९९२ वैशाख १२ गते </p>
<p><strong>माता :</strong> मकैडाली गन्धर्व </p>
<p><strong>पिता :</strong> दुर्गाबहादुर गन्धर्व </p>
<p><strong>शिक्षा :</strong> सामान्य लेखपढ (अनौपचारिक)</p>
<p><strong>योगदान :</strong> </p>
<ul>
<li>नौ वर्षको कलिलै उमेरबाटै सारङ्गी बजाउन सुरु </li>
<li>आफ्नै हजुरबुबाबाट लोकगायनको प्रेरणा</li>
<li>लोकगायनमा विशिष्ट योगदान </li>
<li>लोकगीत सङ्कलन र गायन </li>
<li>२०२२ सालमा चर्चित गीत “आमाले सोध्लिन् नि खै छोरो भन्लिन्” गीतबाट ख्याति कमाएका </li>
<li>२०२४ सालदेखि रेडियो नेपालमा जागिर आरम्भ </li>
<li>यिनका २५० भन्दा बढी गीत रेकर्डिङ रेडियो नेपालमा गरेका </li>
<li>उनको सुरिलो भाकाले सबैको हृदय छोएको । </li>
<li>उनका अल्लारे नानी, राधा पियारी, धानको बाला जस्ता ज्यादै लोकप्रिय गीत हुनु </li>
<li>उनले विभिन्न प्रकारका लोकगीतहरू झ्याउरे, कर्खा, ख्याली र भजनहरू गाएका </li>
<li>उनले जर्मनी, युगोस्लाभिया, बेल्जियम र भारतमा पनि आफ्नो साङ्गीतिक कला प्रस्तुत गरेका</li>
</ul>
<p><strong>सम्मान तथा पुरस्कार :</strong> आदिकवि भानुभक्त स्मृति पुरस्कार, इन्द्रराज्य लक्ष्मी प्रज्ञा पुरस्कार, नारायणगोपाल सङ्गीत कोष तथा माझी चलचित्रबाट नगद पुरस्कार प्राप्त</p>
<p><strong>मृत्यु :</strong> २०६० साल मङ्सिर ७ गते आइतबार, पोखरा</p>
<p><strong>उत्तर :-</strong>
<p style="text-align: center;"><b>लोकधरोहर झलकमान गन्धर्व</b></p>
<p>झलकमान गन्धर्वको जन्म वि.सं. १९९२ वैशाख १२ गते कास्की जिल्लाको पोखरा महानगरपालिका बाटुलेचउरमा भएको थियो । उनका पिताको नाम दुर्गाबहादुर गन्धर्व र मताको नाम मकैडाली गन्धर्व थियो। उनले अनौपचारिक शिक्षामा चित्त बुझाए।<br>
<p>आफ्नै हजुरबुबाबाट लोकगायनको प्रेरणा पाएका झलकमानले ९ वर्षकै उमेरबाट सारङ्गी बजाउन थालिसकेका थिए । लोकगीत सङ्कलन र गायनमा उनको विशिष्ट योगदान रहेको छ। आमाले सोध्लिन् नि खै छोरो भन्लिन् गीत वि.सं. २०२२ सलमा गाएपछि उनी एकाएक चर्चाको शिखर नजिकै पुगे।</p>
वि.सं. २०२४ सालदेखि रेडियो नेपालमा जागिर आरम्भ गरेका झलकले २५० भन्दा बढी गीत रेकर्ड गरी सबैको हृदयमा बास बस्न सफल भएका छन् । अल्लारे नानी, राधा पियारी, धानको बाला आदि चर्चित गीतका साथै झ्याउरे, कर्खा, ख्याली र भजनहरू समेत गाएर नेपाली सङ्गीतलाई उजिल्याए ।</p>
<p>झलकमानले नेपाल बाहिर भारत, युगोस्लाभिया, जर्मनी, बेल्जियम आदि देशमा पनि साङ्गीतिक कला प्रदर्शन गरे । यस्ता प्रतिभाशाली व्यक्तित्व झकलमानलाई आदिकवि भानुभक्त स्मृति पुरस्कार, इन्द्रराज्यलक्ष्मी प्रज्ञा पुरस्कार, नारायण गोपाल सङ्गीत कोष र माझी चलचित्रबाट नगद पुरस्कार प्रदान गरिएको थियो।</p>
<p>नेपाली लोक गीत सङ्गीतको सेवा गर्दागर्दै झलकमान गन्धर्वको निधन वि.सं. २०६० साल मङ्सिर ७ गते आइतबार कास्की जिल्लाको पोखराम भएको थियो । झलकमानको पार्थिव शरीर नरहेपनि उनका योगदानको चर्चा आज पनि हुने गरेको छ। </p>
<br><h3 id="-">३. तपाईंको समाजमा महत्त्वपूर्ण योगदान पुयाउने कुनै एक व्यक्तिको सङ्क्षिप्त जीवनी लेख्नुहोस्।</h3>
<strong>उत्तर :-</strong>
<h4>
<p>जयपृथ्वीबहादुर सिंह </p>
<p>जयपृथ्वीबहादुर सिंहको जन्म बझाङको चैनपुरमा वि.सं. १९३४ मा भएको थियो । बझाङ्गी राजा विक्रमबहादुर सिंह र रानी रुद्रकुमारी सिंहको सन्तानका रूपमा राजपरिवारमा जन्मेका जयपृथ्वीले आई. ए. सम्मको औपचारिक शिक्षा हासिल गरेका थिए । </p>
<p>जयपृथ्वीबहादुर सिंह बहुमुखी प्रतिभाका कनी व्यक्ति हुन् । सत्यवादी प्राथमिक पाठशाला खोली आफै शिक्षणमा खनिएका सिंहले ‘अक्षराङ्क शिक्षा&#39;, &#39;व्यवहारमाला&#39;, &#39;प्रेस्ताबोध&#39;, &#39;शिक्षा दर्पण&#39;, &#39;प्राकृत व्याकरण&#39;, ‘पदार्थ तत्त्व विवेक&#39;, &#39;भूगोल शिक्षा&#39; जस्ता दर्जनौ पाठ्यपुस्तक लेखेका छन् । उनलाई नेपालका आधुनिक शिक्षाका जनक पनि भनिन्छ । नेपालको लामो इतिहास बोकेको गोरखाप का प्रधानाध्यापक र व्यवस्थापक भई पत्रकार सम्पादक र व्यवस्थापनका रूपमा पनि चिनिएका छन् । त्यस्तै आफ्नो गाउँठाउँमा गोरेटो, घोडेटो, पुल बनाएर, हाट लगाएर, विभिन्न व्यक्तिलाई सिप सिक्न सहर पठाएर, पाठशाला खोलेर, समाज सुधारका अनेक गतिविधिको नेतृत्व गरेका थिए । यसका अलावा संसारका सबै मानिस एउटै हुन् भन्ने मानवतावादी विचारका पषधर सिंहले युद्धभूमिमै गई घाइतेहरूको उपचारसमेत गरेका थिए । उनी कलकत्तामा रहँदा वकिल तथा नेपालका तर्फबाट कूटनीतिज्ञका रूपमा काम पनि गरेका थिए ।</p>
<p> निष्कर्षमा जयपृथ्वीबहादुर सिंह नेपाल आमाका त्यस्ता महान् सन्तती हुन्, जो एक्लैमा शिक्षासेवी, लेखक, व्याकरणकार, पत्रकार, सम्पादक, व्यवस्थापक, समाजसुधारक, मानवतावादी विचारक, वकिल तथा कूटनीतिज्ञका रूपमा भूमिका निर्वाह गर्न सफल भए।</p>
</h4>
<hr><hr>
</body>
</html>

